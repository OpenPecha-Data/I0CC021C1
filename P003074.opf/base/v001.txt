༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4836
22361
Title
མང་རའི་ལོ་རྒྱུས།
mang ra'i lo rgyus
Author
ཡེ་ཤེས་བཟང་པོ།
ye shes bzang po
Descriptor
Original Publication
Place
zhang kang
Publisher
zhang lang then m8 dpe skran khang
2001
Date
Total Volumes
Current Volume of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
328
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



Control Number: W22361
Type of Material: Text (Book, Microform, Electronic, etc.)
Personal Name: Ye shes bzang po. Bla nag 1967-
Main Title: Mang ra'i lo rgyus.
Published/Created: Zhang kang : Zhang kang then ma dpe skrun khang, 2001.
Edition Information: Par gzhi 1.
Description: 6,238 p.
ISBN: 9624504148
Notes: In Tibetan.
Subjects: History
CALL NUMBER: DS+



བླ་ནག་པ• ཡེ་ཤེས་བཟང་བོས་བརྩམས།
༈ མང་རའི་ལོ་རྒྱུས་ད



ཡེ་ ཤེས་ བཟང་ བོ། པིར་ མིང་ ལ་ ལྡོང༌ ཕྲུག
1967ལོར་ ཀོས་ ནན་ བན་ ཤུལ་ བླ་ ནག་ ཏུ་ སྐྱེས།
1982ལོར་རབ་ཏུ་བྱུང་སྟེ་མང་རའི་ཀླུ་ཚང་དགོན་
དང་ཐར་ཤུལ་དགོན་སོགས་སུ་ཚོགས་ཆོས་འགྲིམས་
ཤིང་། བཤེས་ གཉེན་ དུ་ མའི་ ཞབས་ ལ་ གཏུགས་
ནས་ནང་ བའི་ མཚན་ ཉིད་ རིག་ པ་ དང༌ སྙན་ ངག
བརྡ་སྤྲོད། སྒྲ་རིག་པ། སྤྱི་ཚོགས་ལོ་རྒྱུས་སོགས་ལ་
སློབ་གཉེར་བྱས། ཞར་དུ་བོད་ཀྱི་དུས་དེབ་《སྒྲུང་
ཆར་》དང་《མཚོ་སྔོན་མང་ཚོགས་སྒྱུ་རྩལ» 《ལྷོ་
ཁའི་རྩོམ་ རིག་སྒྱུ་རྩལ» «མཚོ་ སྔོན་ བོད་ ཡིག་
གསར་འགྱུར》སོགས་སུ་སྙན་ངག་《ཧི་མ་ལ་ཡའི་
བཞད་སྒྲ» དང་«མཐིང་སྨུག་སྦྲ་ ཡི་ གཏམ་ རྒྱུད»
《མ་བཅོས་ གདུང༌ བའི་སྐྱོ་མགུར》 《སྣང་སྲིད་
རྗེན་པར་འཆར་བའི་ངག་ གི་ མེ་ལོང» «རྗེ་ གླུ་
ངའི་བྲང་གཞུང་ན་འཕྱོ་བའི་དབྱངས་རྟ་དྭངས་མོ»
སོགས་དང་དཔྱད་བརྗོད་《བོད་ཀྱི་སྙན་ངག་ཐད་ཀྱི་
བསམ་ཚུལ་ འགའ་ གླེང་ བ» 《བརྩེ་ བའི་ ཞིང་
ཁམས》སོགས་རྩོམ་ཡིག་བརྒྱ་ལ་ཉེ་བ་སྤེལ།
ད་ལྟ་མང་རའི་ཀླུ་ཚང་དགོན་དུ་ཕར་ཕྱིན་ལ་
སློབ་གཉེར་བྱེད་བཞིན་ཡོད།



མང་རའི་ལོ་རྒྱུས།
བླ་ནག་པ- ཡེ་ཤེས་བཟང་བོས་བཙམས།
ཞང་ཀང་ཐེན་མཱ་དཔེ་སྐྲུན་ཁང་།



翻印必究
版權所有
芒拉部落志
作者:益希桑布
出版发行:天马图书有限公司
开本:850×1168 毫米 1/32 10 千字
2007年5月第1版
2001年5月第1次印刷
印数:1-2000册
ISBN962-450-414-8/D-42447
定价:13.00 元



བཞུགས་ཁྲི་ཞོལ་མར་ཡོད་པའི་རྒྱལ་དབང་བདུན་པ་དང་
ལ་མོ་སྐུ་ཕྲེང་གསུམ་པའི་རྡོ་སྐུ།
གོང་བའི་བྲག་སེར་ལབ་ཙེ།



འཇག་རི་སུམ་མདོར་ཡོད་པའི་མང་ར་བ་སེངྒེ་རྒྱལ་མཚན་གྱི་སྒོམ་ཁང་།
ཤེལ་ལུང་སྨན་གཤོང་དུ་ཡོད་པའི་རྒྱལ་དབང་བདུན་པའི་བཞུགས་ཁྲི།



ཟླ་ཚང་ཟླ་བའི་ཕ་ཆོས་བསྐལ་བཟང་གསེར་བྲིས་མ།
ཆུ་བཟང་དུ་ཡོད་པའི་རྗེ་ཞབས་དཀར་བའི་སྒྲུབ་ཕུག་



ཀྱེ་ཕུར་དུ་ཡོད་པའི་རྡོ་མཁར་མཚམས་ཁང་།
ཟླ་ཚང་ཀྱེ་ཕུར་དུ་ཡོད་པའི་ཆེ་ཆེན་དགོན་པའི་ཤུལ། །



ཆུ་བཟང་དགོན་པའི་བཤིག་ཤུལ།
དེའུ་རྒན་དུ་ཡོད་པའི་ཆུ་བཟང་དགོན་(ཟླ་ཚང་ཆོས་ཁང)



ཁུ་ལུང་གཡག་རྙིང་།
ཟླ་ཚང་ཟླ་བའི་རིང་གི་འོབ་ལོག



ཟླ་ཚང་གི་ས་ཐོག་ཏུ་ཡོད་པའི་ཨ་མ་སྨན་རི།
ཟླ་ཚང་གི་ས་ཐོག་ཏུ་ཡོད་པའི་བྱ་ཟོར།



ཀྱེ་ཕུར་རྫ་རྒན།



，。
དཀར་ ཆག
མཆོད་པར་བརྗོད་ཅིང་རྩོམ་པར་དམ་བཅའ་བ་སོགས། ............
དང་པོ། མང་རའི་ཡུལ་ངོས་བཟུང་བ། ........................（3)
གཉིས་པ། མང་ར་ཞེས་པའི་མིང་ཇི་ལྟར་ཐོགས་ཚུལ། ........…...(5）
གསུམ་པ། མང་ར་ས་ཆར་ཧོར་སོག་གིས་དབང་བསྒྱུར་ཚུལ། ...... (6）
བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ། ...
，.. ...• • • • •........................•......• (11)
ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་
སྤྱིར་བཤད་པ། ........….. • • • • • • • • • • • (32)
དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ། ..…...（80）
༡.ཁ་གྱ་སྡེ་བ།.......
༢. གོང་བ་སྡེ་བ། ....
༣.ཙག་ག་རྒྱ་སུ་སྡེ་བ། .............. •..............• (91)
༩.ཀ་རྒྱུ་སྟེ་བ། ...............
.................... （107）
༥.ཟླ་ཚང་སྡེ་བ།...............
•........... (115)
བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ། .........(147）
༡.གདན་འཇོག་སྡེ་བ།(རྒྱུ་རིགས） .....................（147）
༣.མང་ར་རྫོང་མཁར།.................
• • • (148)
༢.ཉི་ཀྲིག་སྡེ་བ།....
.............（148）
༩. སྐྱེ་བ་སྡེ་བ། ...
............... (149）
༥.མཐའ་བ་སྡེ་བ། ....
བ....• (149)
(80)
• • • • •••• •••
(84)



དཀར་ཆག
•
.
.
(152)
༦. ལྕང་སྡོང་གོང་མ་སྡེ་བ།(ཁ་ཆེའི་རིགས) ............... （149)
༧.ན་རིན་སྡེ་བ།(ཁ་ཆེའི་རིགས) ................. （150)
༨.ཏུ་ལན་སྡེ་བ།.....
................ (150）
༩.ལོ་བ་གོང་མ་སྡེ་བ། ...
（151)
༡༠.ལོ་བ་ཞོལ་མ་སྡེ་བ། .........
༡༡.མཆོད་རྟེན་ཐང་སྡེ་བ། ............ •བཟ• (156)
༡༢.ཧོར་རན་སྡེ་བ། ................. •.............. （158)
༡༣.ཁང་གཞུང་སྡེ་བ།................. •.............(162)
༡༤. གུར་སྡེ་བ། ..........................................（164）
༡༥. མགོ་ར་སྡེ་བ། ....................................... (164）
༡༦.ཐུར་སྦྲུལ་སྡེ་བ། .......
•... (166)
༡༧. ལྕང་སྡོང་ཞོལ་མ་སྡེ་བ། ........
••• (167)
༡༨.ཞིང་ས་གོང་མ་སྡེ་བ།... •.............. (170)
༡༩.མགུར་འོག་སྡེ་བ།.............
•..• (17)
༢༠.རྨ་ཁའི་ཐང་སྡེ་བ།
（174）
༣༡. ཐོ་ལེ་སྡེ་བ།....
(176）
༢༢.རབ་རྒན་སྡེ་བ།
（177）
༢༣.ཁུ་སྨྱོའུ་སྡེ་བ། .......་
བ... （182）
༢༤. ཤྭ་རྭ་སྡེ་བ།...
(183)
༢༥.ནང་སོ་སྡེ་བ། ................
..........(185)
༢༦.ནགས་ནག་རུལ་སྡེ་བ། .............................. (185）
༢༧.མདའ་བཞི་སྡེ་བ།....... བ.............. （186)
༢༨.རྒྱུ་ཐོག་སྡེ་བ། .....
• 2 •
（187)



མང་རའི་ལོ་རྒྱུས།
བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ། ......（188）
༡.རྙེ་དགོན་(ཀླུ་ཚང་དགོན)བཤད་སྒྲུབ་དར་རྒྱས་དགེ་འཕེལ་གླིང་།
............ （189）
༢. ཐར་ཤུལ་དགོན་རྣམ་དག་ཁྲིམས་ལྡན་གླིང་། ............ （196）
༣. ཐོ་ལེ་དགོན་པ། .......... .......................(218)
༤.བན་ཤུལ་དགོན་གསར་ཕུན་ཚོགས་བཀྲ་ཤིས་ཆོས་རྫོང་། .........
...…............（221)
༥.ཀ་རྒྱ་དགོན་ཕུན་ཚོགས་ཆོས་གླིང་། .....................（224)
༦.ཨེ་ཝཾ་མཁའ་སྤྱོད་གྲུབ་པའི་གུར་ཁང་། .....………..........（227)
༧. གོང་བའི་བྲག་སེར་ལབ་ཙེ། ...........................(230)
བྲག་དཀར་མཆེད་གསུམ་གྱི་གསོལ་མཆོད།...…....…........（238）
དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ། ..…...（239）
དང་པོ། བླ་སྤྲུལ་གྱི་སྐོར། ......….......
༡.ཐར་ཤུལ་སྐུ་ཕྲེང་དང་བོ་ཆོས་སྐྱོང་རྒྱ་མཚོ། …...........（239)
༢.ཐར་ཤུལ་སྐུ་ཕྲེང་གཉིས་པ་ཆོས་ཀྱི་གྲགས་པ། .........(241)
༣.ཐར་ཤུལ་སྐུ་ཕྲེང་བཞི་བ་དགེ་འདུན་ཆོས་སྐྱོང་རྒྱ་མཚོ།.........
..............(242)
༤.བྱ་ཁྱུང་བདེ་ཡངས་ཞབས་དྲུང་བློ་བཟང་ནོར་བུ།......（244）
༥. ལ་མོ་གསེར་ཁྲི་བློ་བཟང་ཐུབ་བསྟན་རྒྱ་མཚོ། .........（244）
༦.བན་ཤུལ་བླ་མ་ཁྱུ་དགེ་ཚང་། ........................（245）
༧.མོག་ཀྱ་མཁན་ཆེན་སྐུ་ཕྲེང་བཞི་བ་འཇམ་དབྱངས་བསྟན་
པའི་དབང་ཕྱུག .................................（248）
༨. རྙེ་སྐུ་ཕྲེང་བཞི་བ་བློ་བཟང་ཆོས་ཀྱི་ཉི་མ། ............（251)
，
3
•



དཀར་ཆག
...........（253)
༩.རྙེ་སྐུ་ཕྲེང་ལྔ་བ་མཁས་གྲུབ་བསྟན་འཛིན། ............（252)
༡༠. ཨ་ལགས་ཀླུ་རྩེ་ཚང་།..............................（252)
༡༡.མེརྒན་ཆོས་རྗེ་སྐུ་ཕྲེང་དྲུག་པ་འཇམ་དབྱངས་བློ་བཟང་
བསྟན་དར། .........
༡༢.འཇའ་མོ་དགེ་ལེགས་བསྟན་འཛིན་རྒྱ་མཚོ། …........（256）
༡༣.འཇའ་མོ་སྐུ་ཕྲེང་ལྔ་བ་བློ་བཟང་ཚུལ་ཁྲིམས་ཕུན་ཚོགས། ...
......................................（258)
༡༤. ཕྱག་ཤུལ་སྐུ་ཕྲེང་གཉིས་པ།........................（258)
༡༥.ཕྱག་ཤུལ་སྐུ་ཕྲེང་གསུམ་པ་དགེ་འདུན་བསྟན་འཛིན་ནོར་བུ།
.…..............（259）
༡༦. ཕྱག་ཤུལ་སྐུ་ཕྲེང་བཞི་བ་བློ་བཟང་ཚུལ་ཁྲིམས་རྣམ་རྒྱལ། ...
...（259)
༡༧. སྤྱི་ཁྲི་རྒན་སྐུ་ཕྲེང་དྲུག་པ་བློ་བཟང་དགེ་དབང་བོ། .........
...............（260）
༡༨. སྤྱི་བློ་བཟང་དགེ་ལེགས་བསྟན་འཛིན་རྒྱ་མཚོ། ......（260）
༡༩. སྤོས་མདུད་བློ་བཟང་ཐུབ་བསྟན་བསྟན་པ་རྒྱ་མཚོ། .........
.............（261）
༢༠.ཧོར་ལྡོང་སྐུ་ཕྲེང་བཞི་བ་བློ་བཟང་བསྟན་པའི་རྒྱལ་མཚན།...
..........（262)
༢༡.སྒར་བ་(སྒ་རུ)བློ་བཟང་དོན་གྲུབ་བསྟན་པའི་རྒྱལ་མཚན།
...............（262)
༢༢.བན་གསར་སྐུ་ཕྲེང་བཞི་བ་དགེ་འདུན་བསྟན་པའི་ཉི་མ། ...
....（263)



མང་རའི་ལོ་རྒྱུས།
༢༣.བན་གསར་སྐུ་ཕྲེང་ལྔ་བ་དགེ་འདུན་བསྟན་པ་དར་རྒྱས།
........（263)
༡༤. རྭ་ཟུར་སྐུ་ཕྲེང་གསུམ་པ་རི་ཁྲོད་པ་དགེ་འདུན་བསྟན་
འཛིན་རྒྱ་མཚོ། ............ ............（263)
༢༥.རྭ་ཟ་སྐུ་ཕྲེང་བཞི་བ།.............
（264)
༣༦. བརྒྱ་དཔོན་སྐུ་ཕྲེང་གཉིས་པ། .....................（264）
༣༧.རུ་སྤུན་སྐུ་ཕྲེང་བརྒྱུད་པ་བློ་བཟང་བསྟན་པའི་རྒྱལ་མཚན།...
.....….….....（264）
༣༨.རུ་སྡུན་སྐུ་ཕྲེང་དགུ་བ་བློ་བཟང་ཆོས་འཕེལ་ཆོས་ཀྱི་ཉི་མ། ...
..............（264）
༣༩.རྒྱུ་ཐོ་འཇམ་དབྱངས་བསྟན་འཛིན་རྒྱ་མཚོ། .........（265)
༣༠.ར་རྒྱུའི་ཨ་ལགས་ཆུ་ནག་ཚང་།....
（266)
༣༡.མཆོག་སྤྲུལ་ཚེ་དབང་རིག་འཛིན།...……….…....……….. （267)
གཉིས་པ། དགེ་བཤེས་སྐོར། .….......…...... （268)
༡.ར་ཚང་ཨ་ཁུ་བློ་བཟང་འོད་ཟེར་ཚང་། ............. （268）
༢.ཁ་གྱུའི་ཐབས་མཁས། .......
（268）
༣.ཁ་གྱའི་དགེ་འཕེལ།................
（269）
༤.ཁ་གྱའི་བློ་གྲོས། .........
（270)
༥.རུ་མང་བྱམས་པ་འཕྲིན་ལས།........................ （270）
༦.སུག་སྐོར་དགེ་འདུན། ..............................（271)
༧.གོང་བའི་མཉམ་བཞག་པ། ......................（272)
༨.ཙག་གའི་འཇམ་དབྱངས་འཕྲིན་ལས། ..............（273)
༩.རྒྱུ་སུའི་ཚུལ་ཁྲིམས།.................................(278)
•5 •
•
。
。。
，。
。
。



དཀར་ཆག
༡༠.རབ་རྒན་ཚུལ་ཁྲིམས་རྒྱ་མཚོ།
（279）
༡༡.རབ་རྒན་སངས་རྒྱས་རྒྱ་མཚོ།
（279）
༡༢.ར་ཚང་འོད་ཟེར་ཆུང་བ། ...
（280)
༡༣.བླ་ནག་རི་ཁྲོད་པ། .....
（280)
བཅུ་བ། མང་རའི་ས་མིང་སོག་སྐད་རྣམས་བོད་སྐད་དུ་འགྲེལ་བ། །
•.......（283）
ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར། ........(284）
༡. ཀླུ་ཚང་གི་སྐོར།
...（284）
༢.བན་ཤུལ་གྱི་སྐོར།
（294）
༣.ཐར་ཤུལ་གྱི་སྐོར། ......་
（303）
༩.ཀ་རྒྱུའི་སྐོར།...........
（313)
༥.ཟླ་ཚང་གི་སྐོར། .......
•.........…... （314）
༦.མང་གཞུང་གི་སྐོར།.......
（314）
མཇུག་བྱང་། ..............
.........（328）
• 6 •



མཆོད་པར་བརྗོད་ཅིང་རྩོམ་པར་དམ་བཅའ་བ་སོགས།
༄༅།།རིམ་གཉིས་ཐེམ་སྐས་ལ་བརྟེན་ནས།།
ཟུང་འཇུག་ནོར་བུའི་ཁང་བཟང་རྩེར།།
རོལ་རྩེད་རྐང་སྟེགས་ལྷུར་ལེན་མཁན། །
དཔལ་ལྡན་བླ་མས་ཤིས་པ་སྩོལ།།
རིན་ཆེན་རྒྱན་ཕྲེང་དོ་ཤལ་ནི།།
གཡོ་ལྡན་འཛུམ་དཀར་མིག་ཡངས་མས།།
ཁོ་བོའི་སྨྲ་བའི་འབབ་སྟེགས་སུ།།
ཉམས་འགྱུར་སྟོང་གི་གར་བྱོས་ཤིག །
སྔོན་བྱུང་གཏམ་དང་ལོ་རྒྱུས་དང་།།
གཙུག་ལག་སྙན་ཚིག་རིག་བྱེད་ལ།།
བདག་བློ་ཤིན་ཏུ་རྟུལ་ལགས་ཏེ།།
ཡབ་རྗེའི་བཀའ་ལས་འགོངས་མ་ནུས།།
དེ་སླད་སྤོབས་པའི་དཔང་བསྟད་དེ།།
སྡེ་བཞིའི་ལང་ཚོ་དར་བའི་ས།།
མང་ཡུལ་གསེར་ལྗོངས་ཞེས་གྲགས་པའི།།
ལུགས་གཉིས་བྱུང་བ་ཉུང་ངུར་བྲི།།



མང་རའི་ལོ་རྒྱུས།
ཇི་སྐད་དུ། བཀའ་གདམས་གླེགས་བམ་ལས། ཤར་རྡོ་རྗེ་གདན་གྱི་
བྱང་ཕྱོགས་ན།། གནས་པུར་རྒྱལ་བོད་ཅེས་བྱ་བ་ཡོད།། རི་མཐོན་པོ་གནམ་
གྱི་ཀ་བ་ཡོད།། མཚོ་དམའ་བ་གཡུ་ཡི་མཎྜལ་ཡོད།། གངས་དཀར་བོ་ཤེལ་གྱི་
མཆོད་རྟེན་ཡོད།། སྤང་སེར་པོ་གསེར་གྱི་ལྷུན་པོ་ཡོད།། དྲི་ཞིམ་པོ་སྨན་གྱི་
བདུག་སྤོས་ཡོད།། ཚོན་བཀྲ་བ་གསེར་གྱི་མེ་ཏོག་ཡོད།། དབྱར་བཀྲ་བ་གཡུ་
ཡི་མེ་ཏོག་ཡོད།། ཅེས་གསུངས་པ་ལྟར། འཕགས་ཡུལ་ཛ་ལན་དྷ་རའི་བྱང་
ཕྱོགས་སུ་གནས་ཆགས་པའི་བོད་ཁ་བ་ཅན་གྱི་ལྗོངས་འདི་ནི། རྒྱ་གར་ལ་
སོགས་པའི་ཡུལ་གྲུ་གཞན་དག་དང་འདྲ་བར་སྣོད་བཅུད་གཉིས་ཀ་ཆེས་ཤིན་ཏུ་
སྔ་མོ་ནས་ཆགས་པ་ནི་ལུང་རིགས་གཉིས་ཀས་རྩོད་མེད་དུ་འགྲུབ་ཅིང་། རབ་
དཀར་དུང་གི་བྱེ་མ་སྤུངས་འདྲའི་གངས་རིའི་མུ་ཁྱུད་ཀྱིས་མཐའ་ནས་བསྐོར་བ།
གཡུ་ཡི་མཎྜལ་ཆེད་དུ་བཤམས་པ་ལྟ་བུའི་མཚོ་དང་མཚེའུ་ལྟེམས་ལྟེམས་འཁྱིལ་
བ། དྲི་ཞིམ་སྨན་གྱི་མེ་ཏོག་སྣ་ཚོགས་མགོ་ལྕོག་ལྡེམ་པའི་སྤང་ལྗོངས་མུ་མཐའ་
ཀླས་པ། བཞི་ཟུང་ཡན་ལག་རང་ཆས་སུ་རྫོགས་པའི་ཆབ་དང་ཆུ་བོ་དུ་མ་ལྷུང་
ལྷུང་འབབ་པ་སོགས་ཡུལ་གྲུ་གཞན་ལ་མེད་པའི་དགེ་མཚན་འབུམ་ཕྲག་དང་
ལྡན་པ་འདི་ལ། ཆོལ་ཁ་གསུམ་དུ་ཕྱེ་བའི་ནང་ཚན། མདོ་སྨད་རྟའི་ཆོལ་
ཁའི་བྱེ་བྲག བོད་དང་བོད་ཆེན་པོ་གཉིས་སུ་ཕྱེ་བའི་བོད་ཆེན་པོའི་སའི་ཐིག་
ལེ། མཚོ་སྔོན་ཁྲི་ཤོར་རྒྱལ་མོའི་ལྷོ་རྒྱུད་སྲིད་པའི་གངས་ཆེན་རྨ་རྒྱལ་སྦོམ་རའི་
བྱང་ཕྱོགས་སུ། ཡུལ་མང་ར་ཞེས་མཚན་སྙན་གྱི་མེ་ཏོག་ཆུན་པོ་ཕྱོགས་ཀྱི་ལུས་
ཕྲ་མའི་རྣ་བའི་རྒྱུན་དུ་སྤུད་པའི་ཡུལ་ལྗོངས་ཆེན་པོ་འདི་ཉིད་ཀྱི་ཆོས་སྲིད་
ལུགས་གཉིས་ཀྱི་བྱུང་བ་མདོར་བསྡུས་སུ་གླེང་བ་ལ། མང་རའི་ཡུལ་ངོས་
བཟུང་བ་དང་མང་ར་ཞེས་པའི་མིང་ཇི་ལྟར་ཐོགས་ཚུལ། མང་ར་ས་ཆར་ཧོར་
•2 •



དང་པོ། མང་རའི་ཡུལ་ངོས་བཟུང་བ།
སོག་གིས་དབང་བསྒྱུར་ཚུལ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་
དབང་བསྒྱུར་ཚུལ། མང་ར་ས་ཆར་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ།
མང་ར་ས་ཆར་འབྲོག་སྡེ་གཞན་དག་ཆགས་ཚུལ། མང་ར་ས་ཆར་རོང་སྡེ་
རྣམས་ཆགས་ཚུལ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ། མང་ར་
ས་ཆར་བླ་སྤྲུལ་དང་དགེ་བཤེས་བྱོན་ཚུལ། མང་རའི་ས་མིང་སོག་སྐད་རྣམས་
བོད་སྐད་དུ་འགྲེལ་བ་དང་བཅུ་ལས། །
དང་པོ། མང་རའི་ཡུལ་ངོས་བཟུང་བ།
དེ་ཡང་མང་འབལ་བྱ་གསུམ་ཞེས་གྲགས་པའི་ནང་ཚན་མང་རའི་ཡུལ་
ལྗོངས་ཆེན་པོ་འདི་ཉིད་གང་དུ་ཆགས་པའི་གནས་ནི། “བཱ་ཡན་ཧ་རིའི་ཁ་
ཚུར་བལྟའི་ཆུ་རྣམས་རྨ་གཡང་ཕྱུག་མོའི་གཞུང་དུ་འབབ་པ་རྨ་ཆུའི་མགོ་ཡིན་
ལ། དེ་ནས་ལྷོ་ངོས་སུ་འབབ་པ་གཉན་པོ་གཡུ་རྩེའི་གཡོན་ནས་ཐོན། རིམ་
གྱིས་བྱང་དུ་འཁྱོག་པ་དཀར་དབུར་རྐ་ཆུ་དང་། ཚ་གན་པེ་ཤིང་གི་མདུན་ནས་
དམེ་ཆུ་འདྲེས་ཏེ་ནུབ་ངོས་དྲང་བོར་བགྲོད་པའི་ཁུག་སོ་གཅིག གཤི་མདོ་
དང་རྩེ་མདོར་གཤི་ཆུ་དང་རྩེ་ཆུ་འདྲེས་ཤིང་། རྭ་རྒྱ་ནས་སླར་ཡང་བྱང་དུ་
འབབ་པ་འབལ་མདོ་ནས་ཤར་ངོས་དྲང་བོར་འབབ་པའི་ཁུག་སོ”རུ་གནས་སོ།།
དུས་རབས་བདུན་པའི་ཡར་སྔོན་དུ། མཚོ་སྔོན་པོའི་མཐའ་བཞིའི་ས་
ཆ་ཐམས་ཅད་བོད་ཀྱི་རྒྱལ་ཕྲན་འ་ཞའི་མངའ་ཁོངས་ཡིན་པས་མང་རའི་ས་ཆ་
འདི་ཡང་འ་ཞའི་ས་ཆ་ཡིན་པ་དང༌། མང་རའི་ཉེ་འཁོར་འདིར་འ་ཞས་རྒྱལ་
སའང་བྱས་མྱོང་། དུས་རབས་བདུན་པའི་དཀྱིལ་ཙམ་ལ། ཆོས་རྒྱལ་སྲོང་
བཙན་སྒམ་པོས་བོད་ཀྱི་རྒྱལ་ཕྲན་རྣམས་གཅིག་གྱུར་བྱས་རྗེས་མང་ར་ཡང་བོད་



མང་རའི་ལོ་རྒྱུས།
བཙན་པོའི་རྒྱལ་ཁབ་ཀྱི་མངའ་རིས་སུ་དངོས་སུ་ཚུད་པ་རེད། འ་ཞའི་རུས་
རྒྱུད་ཐད་ལ། 《ཐུའུ་ཡོས་ཧོན་གྱི་ལོ་རྒྱུས》སོགས་རྒྱའི་ཡིག་ཚང་འགའ་ཞིག་
ཏུ། འ་ཞ་ནི་བོད་མ་ཡིན་པར་རྒྱ་ནག་བྱང་ཤར་ནས་སྤྱི་ལོའི་དུས་རབས་གསུམ་
པའི་ནང་ཞན་ཕའེ་རིགས་ཀྱི་དུམ་བུ་ཞིག་མཆེད་ནས་མཚོ་སྔོན་སོགས་སུ་གནས་
བཅས་པར་བཤད་ཀྱང་། བོད་ཀྱི་ལོ་རྒྱུས་སྨྲ་བ་གྱི་ལུང་ཐུགས་མཆོག་རྡོ་རྗེས་
མཛད་པའི་《རུས་མཛོད་མེ་ཏོག་སྐྱེད་ཚལ»ལས། “མི་ནི་སེང་རྒ་འ་ཞ།”
ཞེས་དང་“འ་ཞ་ནས་སྒ་བྱུང་སྟེ།”ཞེས་འ་ཞ་བོད་ཡིན་པར་མ་ཟད་རུས་ཀྱང་ས་
ཡིན་པར་གསུངས་ཤིང་། རང་རེ་མདོ་སྨད་འདིར་འ་ཞ་ཞེས་པའི་བོད་སྡེ་ད་
དུང་ཡང་གནས་ཡོད་པ་སོགས་ལ་དཔྱད་ན་འ་ཞ་བོད་ཡིན་པ་ནི་གཞོམ་གཞིག་
བྲལ་བའི་ལོ་རྒྱུས་ཀྱི་དོན་དངོས་ཤིག་རེད། དེང་གི་ན་གཞོན་ལ་ལས། བོད་
རང་གི་ལོ་རྒྱུས་ཡིག་ཚང་རྣམས་ཡལ་བར་དོར་ནས་རྒྱའི་ལོ་རྒྱུས་ལས་ཅི་གསུང་
ཚད་མར་བྱེད་པ་ནི། ལེགས་བཤད་རིན་པོ་ཆེའི་གཏེར་ལས། ཀན་ཙིའི་ཡུལ་
གྱི་རྒྱལ་ཕྲན་འགའ། ཕ་བསད་པ་ལ་རྒྱལ་རྔ་རྡུང༌། ཞེས་གསུངས་པ་ལས་མ་
འདས་སོ།།
བོད་སིལ་བུར་འཐོར་རྗེས། གླང་དར་མའི་བུ་མངའ་བདག་འོད་སྲུང་།
དེའི་བུ་མངའ་བདག་དཔལ་འཁོར་བཙན། དེའི་བུ་སྐྱིད་ལྡེ་ཉི་མ་མགོན་དང་
བཀྲ་ཤིས་བརྩེགས་པ་དཔལ། བཀྲ་ཤིས་བརྩེགས་པ་དཔལ་གྱི་བུ་འོད་ལྡེ། དེ་
ལ་བུ་བཞི་བྱུང་བའི་གཉིས་པ་ཁྲི་ལྡེས་འབངས་འཁོར་འགའ་ཞིག་ཁྲིད་ནས་མདོ་
སྨད་ཙོང་ཁའི་ཡུལ་དུ་ཕེབས་ཤིང་དེར་སྲིད་དབང་བཙུགས་ནས་ཙོང་ཁ་ཡུལ་
ཆེན་བཅོ་བརྒྱད་སོགས་ལ་དབང་བསྒྱུར་ཅིང་སུང་ལྷོ་མ་དང་མི་ཉག་སོགས་ལ་
གཡུལ་བཀྱེས། ཁོང་གི་མངའ་རིས་ཀྱི་རྒྱ་ཁྱོན་ནི། “ཤར་དུ་ཆིན་ཀྲུའུ་(དེང་



གཉིས་པ། མང་ར་ཞེས་པའི་མིང་ཇི་ལྟར་ཐོགས་ཚུལ།
གི་ཀན་སུའུ་ཐེན་གྲོས)དང་མཚམས་འབྲེལ། བྱང་དུ་མི་ཉག་དང་མཚམས་
འབྲེལ། ནུབ་ཏུ་ཅོ་ནེ་དང་ཟུང་ཆུ་བརྒལ། ལྷོར་མཚོ་སྔོན་བརྒལ”བས་མང་
འབལ་བྱ་གསུམ་གྱི་ས་ཆ་ཡང་ཁྲི་ལྡེ་སྟེ། ཙོང་ཁའི་རྒྱལ་སྲས་ཀྱི་མངའ་ཁོངས་
ཡིན་པ་སྨོས་མ་དགོས་སོ།།
གཉིས་པ། མང་ར་ཞེས་པའི་མིང་ཇི་ལྟར་ཐོགས་ཚུལ།
ཡུལ་འདིར་མང་ར་ཞེས་པའི་མིང་ཇི་ལྟར་ཐོགས་ཤེ་ན། ཡབ་རྗེ་བླ་མ་
རིན་པོ་ཆེས་མཛད་པའི《རྣམ་དག་ཁྲིམས་ལྡན་གླིང་གི་ལོ་རྒྱུས》ལས། “མང་
ར་ཞེས་པ་སྔོན་གཙང་སྟོད་མང་ར་ནས་མང་ར་བ་སེང་གེ་རྒྱལ་མཚན་ཞེས་བྱ་
བའི་མཁས་གྲུབ་ཆེན་པོ་ཞིག་ཕེབས་ནས་མང་ར་སྟོད་སྨད་དང་། ཁྱད་པར་
འཇག་རི་སུམ་མདོར་སྒོམ་ཁང་ཕིབས་ནས་ཡུན་རིང་བཞུགས་པས་མང་ར་ཞེས་
འབོད་པར་གྲགས”ཞེས་དང་། བླ་ནག་རི་ཁྲོད་པའི་ངག་རྩོམ་ལས། མང་ར་
པ་སེང་གེ་རྒྱལ་མཚན་པའི་།། མཚན་ཐོགས་པའི་མང་ཡུལ་གསེར་ལྗོངས་འདི།།
ཞེས་འབྱུང་བ་ལྟར། དཔལ་གསང་བ་འདུས་པའི་རྣལ་འབྱོར་བ་ཆེན་པོ་མང་
ར་བ་སེང་གེ་རྒྱལ་མཚན་ཟེར་བ་དེ་གནས་འདིར་ཡུན་རིང་དུ་བཞུགས་པ་ལས།
གང་ཟག་གི་མིང་གནས་ལ་ཐོགས་པར་མངོན། དེ་མིན་དམངས་ཁྲོད་ཀྱི་
བཤད་རྒྱུན་གཞན་ཞིག་ཀྱང་མཆིས་མོད། རྒྱུ་མཚན་འཐད་ལྡན་མེད་པའི་
གཏམ་རྒྱུད་ཙམ་དུ་ཟད་པས་འདིར་མ་བཀོད་དོ།།
མང་ར་བ་སེང་གེ་རྒྱལ་མཚན་མང་ཡུལ་དུ་ཕེབས་པའི་དུས་ནི། སི་ཏུ་
ཆོས་ཀྱི་འབྱུང་གནས་ཀྱིས་མཛད་པའི《སྡེ་དགེའི་བཀའ་འགྱུར་དཀར་ཆག》
ལས། ལོ་ཙཱ་བ་ཆེན་པོ་འགོས་ཁུག་པ་ལྷས་བཙས་ཀྱིས་སློབ་དཔོན་ཆེན་པོ་དཱི་པཾ་
•
5
•



མང་རའི་ལོ་རྒྱུས།
ཀར་དང་དེ་ཝ་ཀ་ར་ཙན་དྲ་དང་། བིརྱ་བྷ་དྲ་སོགས་པཎ་ཊི་ཏ་བདུན་ཅུ།
མཁའ་འགྲོ་མ་གཉིས་རྣམས་ལས། གསང་བ་འདུས་པའི་རྒྱུད་འགྲེལ་མན་ངག་
དང་བཅས་པ་གསན། བོད་དུ་སྔར་བསྒྱུར་བའི་རྒྱུད་འགྲེལ་དང་བཅས་པ་
རྣམས་ལ་འགྱུར་བཅོས་དང་ཞུས་དག་སོགས་ཤིན་ཏུ་ལེགས་པར་མཛད། སློབ་
མ་རྣམས་ལ་རྒྱ་ཆེར་བསྟན་པ་ལས། མང་ར་བ་སེང་གེ་རྒྱལ་མཚན་སོགས་སློབ་
མའི་མཆོག་དྲུག་བྱུང”ཞེས་གསུངས་ཤིང་། འགོས་ཁུག་པ་ལྷས་བཙས་ནི་མར་
བལོ་ཙཱ་བ་དང་དུས་མཉམ་པས་སྤྱི་ལོ1012ཡས་མས་ཤིག་ཏུ་འཁྲུངས་པར་
མངོན་ཅིང་། སྐུ་ཚེ་སྨད་ལ་བལ་བོ་ནས་ཕྱིར་བོད་དུ་བྱོན་ནས་མང་ར་བ་སེང་
གེ་རྒྱལ་མཚན་སོགས་བུ་སློབ་མང་དུ་བསྐྱངས། དེས་ན་མང་ར་བ་སེང་གེ་རྒྱལ་
མཚན་མདོ་སྨད་དུ་ཕེབས་པའི་དུས་ནི། ཕལ་ཆེར་དུས་རབས་བཅུ་གཉིས་
པའི་དུས་མགོ་ཙམ་ཞིག་ཡིན་ངེས་པས། ས་འདིར་མང་ར་ཞེས་པའི་མིང་
ཐོགས་ནས་ཕལ་ཆེར་ལོ་ངོ་བརྒྱད་བརྒྱ་ལྷག་སོང་བའི་ཚོད་དུ་འདུག །
མང་ར་ས་ཆར་ཧོར་སོག་གིས་དབང་བསྒྱུར་སྐབས། མང་རའི་ས་མིང་
ལ་སོག་སྐད་ཀྱིས་ཐུ་རུའན་ཟེར་ཞིང་། དེ་བོད་སྐད་དུ་བསྒྱུར་ན་དང་བོ་ཞེས་
གྲགས་སོ།།
གསུམ་པ། མང་ར་ས་ཆར་ཧོར་སོག་གིས་དབང་སྒྱུར་ཚུལ།
མང་ར་ས་ཆར་ཧོར་སོག་གིས་དབང་བསྒྱུར་ཚུལ་འཆད་པ་ལ། ཐོག་
མར་ཧོར་ཇིང་གེར་གནམ་གྱི་རྒྱལ་བོའི་གདུང་རབས་དང་ཧོར་སོག་གིས་འཛམ་
གླིང་ཡངས་པའི་ཁྱོན་ལ་མངའ་དབང་བསྒྱུར་ཚུལ་ཆེ་ལོང་ཙམ་བརྗོད་པ་ལ།
ཆེན་པོ་ཧོར་གྱི་རྒྱལ་རབས་ལྟར་ན། རྒྱལ་བོ་གྲི་གུམ་བཙན་པོའི་སྲས་ཐ་ཆུང་ཉ་
•6 •



གསུམ་པ། མང་ར་ས་ཆར་ཧོར་སོག་གིས་དབང་སྒྱུར་ཚུལ། །
ཁྲིའམ་སོག་སྐད་དུ་བོར་ཏ་ཟེ་བ(པོར་ཏ་ཆེ་ནོ》ཞེས་པ་དེས་རྐོང་བོའི་ཡུལ་ནས་
བཙུན་མོ་གོ་མ་རལ་ཞེས་པ་བླངས་པ་དེ་ཁྲིད་ནས་སོག་ཡུལ་དུ་བྱོན་ཏེ་པཱའི་གལ་
ཞེས་པའི་ཆུ་འགྲམ་གྱི་རི་བོ་པོར་ཧན་གལ་ཏོ་ན་ཞེས་པར་འབྱོར་བ་ལ་དེར་པེ་ཏེ་
ཞེས་པའི་མི་སྡེ་གནས་པ་དེ་དག་གིས་དེ་ལ་རྒྱུ་མཚན་དྲིས་པ་ན། སྔོ་མང་
བཀུར་རྒྱལ་བོའི་རིགས་སུ་བྱུང་བ་ནས་བཟུང་སྟེ་རིགས་རུས་ཀྱི་ཁུངས་དང་།
གང་ནས་འོངས་པའི་ཡུལ་དང་འོངས་པའི་རྐྱེན་སོགས་གསལ་བར་བཤད་པས།
མི་སྡེ་དེ་དག་གིས་གྲོས་བྱས་ནས་འདི་ནི་རིགས་རུས་བཟང་བས་ཁོ་བོ་ཅག་གི་
དཔོན་དུ་བྱས་ན་ལེགས་ཞེས་དཔོན་དུ་བཀུར་ནས་བསྟི་བསྟིང་བྱས་པས་པོར་ཏ་
ཆིནོ་ཞེས་གྲགས། དེའི་སྲས་པཱ་ཐོ་ཆུ་གན་གཉིས་ཡོད་པའི་ཝཱ་ཐོ་རཱ་གན་གྱི་
སྲས་ཐམ་ཆིག་དེའི་སྲས་ཧོར་ཆིར་མེར་གན། འདིས་ད་ལྟའང་སྲིན་པོའི་ཁ་
གནོན་བྱེད་པས་པདྨ་འབྱུང་གནས་ཀྱི་སྤྲུལ་བ་ཡིན། དེའི་སྲས་རྒྱུད་རིམ་པ་
བཞིན་ཨ་གོ་ཅིམ་པ་རོལ་དང། ས་ལི་གལ་ཅི་གོ་དང་། ཨེ་ཧེ་ནི་དུན་དང་།
སམ་ཅི་དང་། ཧ་ལི་ཧཱར་ཆོ་དང་། པོར་ཇི་གི་ཏའི་མེར་གན་དང་། ཏོ་རལ་
ཅིན་པཱ་ཡན་ཞེས་བྱ་བ་རྣམས་བྱུང་ངོ༌། ཕྱི་མ་འདིའི་ཆུང་མ་པོ་རོག་ཆེན་གྭ་
ཞེས་པ་ལས་བུ་གཅིག་བྱུང་བ་དཔྲལ་བར་མིག་གཅིག་ཡོད་པ་ལ་སྤོ་ས་གསུམ་གྱི་
ནང་ཚུན་ཆད་མཐོང་བས་མིང་ལ་ཏོ་བོ་སོ་ཧོར་ཞེས་བཏགས་སོ།། དེའི་ནུ་བོ་
ཏོ་པོན་མེར་གན་ཏེ་སྤུན་གཉིས་བྱུང་བའི་ཏོ་བོ་སོ་ཧོར་གྱི་བུ་ཏོ་ནོའི་དང་།
ཏོག་ཤིན་དང་། ཨེམ་ལིག་དང་། ཨེར་ཧེ་ཞེས་བྱ་བ་རྣམས་ལས་མཆེད་པ་ཨོ་
རོད་ཨུ་གེ་ལུང་དང་། པཱ་ག་ཐོང་དང་། ཧོའི་ད་དང་། ཨེ་ཧེ་རེ་ནུད་དེ་ཆོ་
རིགས་རྣམ་པ་བཞི་མཆེད་དོ།། ཧོ་པོན་མེར་གན་དེས་ཧུ་རེ་ཐུ་མེད་རིགས༌ན་
གྲོ་ཅིལ་ཏའེ་མེར་གན་གྱི་བུ་མོ་ཨ་ལོན་ཧཱུཾ་ཞེས་པ་བཙུན་མོར་བླངས་པ་ལ་་ བས་
：



མང་རའི་ལོ་རྒྱུས།
བལ་གྲྭ་ཏའེ་དང་བ་ཀོན་ཏའེ་གཉིས་བྱུང་ལ། ཏོ་པོན་མེར་གན་གཤེགས་རྗེས་
སུ་དེའི་བཙུན་མོ་ཡུགས་སར་གནས་པའི་རྨི་ལམ་དུ་ནུབ་མང་བོར་མི་གཞོན་ཤ་
ཅན་ཤིན་ཏུ་མཛེས་པ་ཞིག་ཡོང་ནས་ལྷན་དུ་ཉལ་ཞིང་ཐོ་རངས་ཀྱི་དུས་སུ་སླར་
སོང་བ་རྨིས་པ་དེ་སྤུན་ཟླ་མོ་ལ་སྨྲས་པ་ཡིན་སྐད།
འགའ་ཞིག་ན་དེའི་ལུས་ལ་ནམ་མཁའ་ནས་འཇའ་ཟེར་འཇའ་ཚོན་
འདྲ་བ་ཞིག་བྱུང་ནས་འཁྱུད་པས་བདེ་བ་མྱོང་བར་ཡང་བཤད། གང་ལྟར་
ཡང་དེ་ལ་བརྟེན་ནས་སྲས་པོ་གོ་ཏ་ཐི་གི་དང་། པོ་གོ་ཤལ་ཆི་གོ་དང་། པོ་
ཏོན་ཆར་ཞེས་བྱ་བ་གསུམ་བྱུང་བ་ལ་སྤུན་རྣམས་ཕན་ཚུན་མི་འདུམ་པ་ཡུམ་
གྱིས་མཐོང་ནས་བུ་རེ་རེ་ལ་ཆག་དུམ་རེ་རེ་བྱིན་ནས་འདི་ཆོགས་ཤིག་བྱས་པས་
བཅག་སྟེ་བོར་ལ། ཡང་ཆག་དུམ་ལྔ་སྦྲགས་ལྷན་དུ་བྱིན་ནས་འདི་ཆོགས་ཤིག་
བྱས་པས། ལྔ་བོ་རེས་མོས་ཀྱིས་གཅོག་པར་རྩོམ་ཀྱང་གཅོག་པར་མི་ནུས་པ་
དཔེར་བྱས་ཏེ་སྨྲས་པ། བུ་ཆེ་བ་གཉིས་ཀྱིས་གཞན་གྱིས་ཁ་གཏོང་བ་ལ་བརྟེན་
ནས་ཁོ་མོ་བརྙས་འཕྱ་བྱས་པར་འདུག བུ་འདི་གསུམ་ནི་ལྷའི་རིགས་ཀྱི་བུ་
ཡིན་ཞེས་སྔར་གྱི་རྒྱུ་མཚན་བཤད་ཅིང་། ཁྱེད་རྣམས་མི་འདུམ་ན་སྔར་གྱི་ཆག་
དུམ་བཞིན་མི་གཅིག་གིས་ཀྱང་འཇོམས་པར་སླ་ཞིང་། འདུམ་ན་ཆག་དུམ་ལྔ་
སྦྲགས་བཞིན། མི་མང་པོས་ཀྱང་ཐུབ་དཀའ་ཞེས་སྨྲས་པས། ཇི་སྐད་དུ།
དཔལ་མགོན་འཕགས་པ་ཀླུ་སྒྲུབ་ཀྱི་ཞལ་ནས། མཁས་རྣམས་རྣ་པར་མ་སྙན་
ཡང་། ཕན་ཚུན་སྨན་བཞིན་བསྟེན་པར་གྱིས།།རེ་ཞིག་ཅིག་ན་དེ་དག་ཀྱང་།།
ཡང་དག་བདུད་རྩི་ལྟ་བུར་འགྱུར། གསུངས་པ་ལྟར། ཨ་མས་ཕན་ཚིག་སྨྲས་
པ་ལ་ཚད་མར་བཟུང་ནས་ཕན་ཚུན་མཉེས་གཤིན་པར་གནས་སོ།། དེ་ལྟར་བུ་
གསུམ་གྱི་རྒྱུད་པ་ཕྱིས་སུ་པོ་གོ་ཏ་ཐི་གི་ལས་ཧ་ཐི་གོ་དང་། པོ་གོ་ཤལ་ཆི་གོ་ལས་
• 8 •



གསུམ་པ། མང་ར་ས་ཆར་ཧོར་སོག་གིས་དབང་སྒྱུར་ཚུལ།
ཤལ་ཆི་གྷོང་དང་། པོ་ཏོན་ཆར་ལས་པོར་ཅི་ཀིང་ཞེས་བྱ་བའི་དཔོན་རྒྱུད་ཀྱི་
ཆོ་རིགས་གསུམ་བྱུང་ངོ། དེ་ནས་ཕའི་ནོར་རྫས་བགོས་པས་པོ་ཏོན་ཆར་དེ་རྟ་
ངན་པ་ཞིག་ལས་མ་ཐོབ་ཀྱང་དཔའ་མཛངས་རྟུལ་ཕོད་འགྲན་ཟླ་དང་བྲལ་བས།
ཕྱོགས་གཞན་དུ་སོང་སྟེ་པོར་ཅི་ཀང་ཞེས་པའི་སོག་པོའི་མི་སྡེ་ཆེན་པོ་ཞིག་གི་
དཔོན་པོ་མཛད་དེ་པོ་ཏོན་ཞེས་པའི་བཙུན་མོ་བླངས་པ་ལ་སྲས་བྱུང་བ་ལ་རྒྱལ་
རིགས་ཧ་བི་ཆི་པཱ་ག་ཐོར་ཞེས་བཏགས་སོ། དེའི་སྲས་རྒྱུད་རིམ་པ་བཞིན་པེ་
ཏིར་པི་པཱ་ག་ཐོར་དང་། མ་ཧཱ་ཐོ་ཏན་དང་། ཧ་ཆི་ཧུ་ལུག་དང་། པཱ་རས་
ཤོར་ཤོ་ཏོག་ཞིན་དང་། ཐོམ་པི་གའི་སེ་ཆེན་དང་། རྟ་བོལ་ཧ་ན་དང་།
པཱར་ཏམ་པཱ་ག་ཐོར་རྣམས་བྱུང་ངོ་། པཱར་ཏམ་པཱ་ག་ཐོར་དེའི་སྲས་ཡི་སུ་ཧེའི་
པཱ་ག་ཐོ་དང་། ནི་གུན་ཐ་ས་སི་དང་། མེད་གེ་ཐུ་སེ་ཆེན་དང་། ཟ་རི་ཏའི་
དང། འོ་ཆི་གིན་ཏེ་སྤུན་ལྔ་ཡོད་དོ།། ཡི་སུ་ཧེའི་པཱ་ག་ཐོར་དེ་ལམ་ཞིག་ཏུ་
འགྲོ་གིན་ཡོད་པའི་ལམ་དུ་བུ་མོ་གཅིག་གཅིན་བཏང་བ་དེ་མཐོང་ནས་བུ་མོ་
འདི་ལ་བུ་བཟང་པོ་སྐྱེ་བར་འདུག་ཅེས་དེ་ལ་བསྙེགས་པས་ཡེ་ཧེ་ཆི་ལེ་ཐུ་ཞེས་
པའི་མི་ཞིག་གིས་ཨོལ་གོ་ནོད་ཅེས་པའི་ས་ཆ་ནས་ཨེ་གུ་ལེན་ཞེས་པའི་བུ་མོ་དེ་
བག་མར་ཕབ་སྟེ་ཁྱེར་བ་ལ་མག་པ་དེ་ལུང་བ་གསུམ་གྱི་ཕར་བརྒལ་བར་དེད་
པས་དེ་བྲོས་པ་ལ་བུ་མོ་དེ་རང་གི་ཆུང་མར་བྱས་སོ། ཡབ་ཡུམ་དེ་གཉིས་ལ་
དཔལ་ཕྱག་ན་རྡོ་རྗེའི་སྤྲུལ་བར་གྲགས་པ་གནམ་བསྐོས་སའི་ཚངས་པ་སྟོབས་ཀྱི་
འཁོར་ལོས་བསྒྱུར་བའི་རྒྱལ་བོ་ཆེན་པོ་པོག་ཏ་ཆིང་གི་སྲི་འཁྲུངས་པ་སྟེ། དེ་
ཡང་རབ་བྱུང་གསུམ་པའི་ཆུ་རྟའི་ལོར(སྤྱི་ལོ1162ལོ)ངོ་མཚར་བའི་མཚན་
ཕུན་སུམ་ཚོགས་པའི་སྲས་ཤིག་བཙས་པ་ལ་མིང་ཐེ་མུ་ཅེན་དུ་བཏགས་སོ།།
ཐེ་མུ་ཅེན་གྱིས་ཆུང་དུས་དཀའ་སྡུག་དུ་མ་མྱངས་ཤིང་ནར་སོན་རྗེས་
• 9 :



མང་རའི་ལོ་རྒྱུས།
དཔལ་རྩལ་དང་འཇོན་ཐང་ལྡན་པའི་སྐྱེ་བོ་མང་བོ་གྲོགས་སུ་བཀུགས་ཏེ་གཡུལ་
འཐབ་མང་དུ་བྱས་མཐར་སོག་པོའི་ཚོ་བ་རྣམས་གཅིག་གྱུར་བྱས་ཏེ། སྤྱི་ལོ
1206ལོ་སྟེ་རབ་བྱུང་གསུམ་པའི་མེ་སྟག་ལོར་ད་གཟོད་མོང་གོལ་རྒྱལ་ཁབ་
འཛུག་ཐུབ་པ་བྱུང་ཞིང་། ཐེ་མུ་ཅེན་ཁོང་རང་རྒྱལ་བོར་མངའ་གསོལ་ཏེ་
མཚན་ལ་ཇིང་གེར་སྲི་ཧན་ཞེས་གསོལ། དེ་རྗེས་ཇིང་གེར་རྒྱལ་བོའི་དམག་
དཔུང་གིས་གཞན་གྱིས་དོ་ཟླ་མེད་པའི་དགྲ་ཐབས་ཀྱི་ཟིལ་ཤུགས་ལ་བརྟེན་ནས་
ཕ་མཐའ་འབྱམས་སུ་ཀླས་པའི་མོང་གོལ་རྩྭ་ཐང་བརྒལ་ཏེ་ཡ་གླིང་དཀྱིལ་མ་
དང་ནུབ་མ། ཨོ་གླིང་ཤར་ཕྱོགས་བཅས་ཀྱི་ས་ཆ་མང་པོ་ཞིག་མངའ་ཁོངས་སུ་
བསྡུས།
རབ་བྱུང་བཞི་བའི་མེ་ཕག་ལོ་སྟེ། སྤྱི་ལོ1227ལོར་ཇིང་གེར་རྒྱལ་བོའི་
དམག་དཔུང་གིས་མི་ཉག་དབང་དུ་བསྡུས་རྗེས། ཀན་སུའུ་ལིན་ཐའོ་སོགས་
བརྒྱུད་ནས་མཚོ་སྔོན་དུ་སླེབས་ཏེ་མཚོ་སྔོན་གྱི་ཤར་ལྷོ་ས་ཁུལ་མངའ་ཁོངས་སུ་
བླངས་པས་རང་རེའི་མང་ར་ས་ཆ་འདི་ཡང་སོག་པོའི་མངའ་ཁོངས་སུ་ཚུད།
སོག་པོས་ཀྲང་ཅིས་ཟེར་བའི་དཔོན་པོ་དེ་ས་སྲུང་དུ་བཞག ཇིང་གེར་གནམ་
གྱི་རྒྱལ་བོ་དགུང་དུ་གཤེགས་རྗེས།ཁོང་གི་སྲས་ཨོ་གོ་ཏ(བློPhF)ཁྲིར་
བཞུགས་ཤིང་། ཁོའི་བུ་འབྲིང་བ་ཨེ་ཆེན་གོ་ཏན( Pg #)གྱིས་མཚོ་སྔོན་གྱི་
བོད་ས་ཡོངས་སུ་འགན་ལེན་མཛད་པས། མང་ར་ས་ཆ་ཡང་ཁོའི་དབང་
བསྒྱུར་གྱི་མངའ་ཁོངས་སུ་གྱུར་བ་རེད།
རབ་བྱུང་དགུ་བའི་ལྕགས་ཕོ་རྟའི་ལོ་སྟེ། སྤྱི་ལོ1510ལོར་ཤར་ཕྱོགས་
སོག་པོ་ཡུམ་ཚེ་ཡིས་ཏ་ཡན་ཧན་ལ་གྱེན་ལོག་བྱས་ནས་ཕམ་རྗེས། དམག་མི་
རྣམས་ཁྲིད་ནས་མཚོ་ཁྲི་ཤོར་རྒྱལ་མོའི་མཐའ་འཁོར་ལ་སྤོས། དེ་ནས་བཟུང་
• 10 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
མཚོ་སྔོན་པོའི་མཐའ་འཁོར་གྱི་ཕྱོགས་བཞི་ཚང་མ་ཡུམ་ཚེ་གཙོ་བྱས་པའི་སོག་
པོས་བཙན་བཟུང་བྱས།
བོད་རབ་བྱུང་བཅུ་པའི་ས་ཕག་ལོ་སྟེ། སྤྱི་ལོ1599ལོར་ཧོར་ཐུ་མེད་
ཨལ་ཐན་རྒྱལ་བོས་རང་གི་བུ་པེན་ཐུར་དང་པེང་ཐུར་སོགས་དང་སོག་པོ་དུ་མ་
ཁྲིད་ཡོང་ནས་མཚོ་སྔོན་གྱི་ས་ཆ་བཟུང་ཞིང་། པེ་རི་རྒྱལ་བོ་མཐར་སྐྲོད་བཏང་
སྟེ། རང་གི་བུ་པེང་ཐུར་མཚོ་སྔོན་གྱི་ས་སྲུང་དུ་བཞག དེ་རྗེས་ཨལ་ཐན་གྱི་
ཚ་བོ་ཀྲིན་ཞང་ཟེར་བ་དེ་མང་རའི་གཞུང་དུ་བསྡད་དེ། མང་ར་ས་ཆར་དབང་
བསྒྱུར་བྱས་སོ།།
བཞི་བ། མང་ར་ས་ཆར་ལ་མོ་སྐུ་ཕྲེང་རིམ་
བྱོན་གྱིས་དབང་བསྒྱུར་ཚུལ།
༄༅། ། རླབས་ཆེན་ཚོགས་གཉིས་རྒྱ་མཚོའི་རྩེ་དགའ་ལས། སྒྲིབ་བྲལ་བློ་
གྲོས་སྣང་བ་རྒྱ་མཚོའི་གཏེར།། བློ་བཟང་བསྟན་པའི་དཔྱིད་དུ་འགྲེམ་མཛད་
པ། རྒྱལ་མཚན་ཏོག་ལྟར་འཕགས་པའི་མགོན་དེ་རྒྱལ། བསིལ་བའི་ལྗོངས་
འདིར་བློ་བཟང་ཐུབ་པའི་བསྟན།། སྤེལ་མཛད་དགེ་ལེགས་ཤིས་པའི་བསུང་
ཞིམ་སྒྲོགས།། བདུད་བཞིའི་རི་དྭགས་ཚོགས་ལས་རྒྱལ་བའི་མཚན།། སྲིད་
ཞིའི་བླ་ན་གཡོ་བ་དེ་ལ་འདུད།། བགྲང་ཡས་འགྲོ་ཁམས་ཕན་བདེའི་རྩ་ལག་
ཏུ།། ཡོངས་རྫོགས་བསྟན་པའི་དབང་ཕྱུག་མཁས་ཤིང་བཙུན།། ཚེ་རབས་རྒྱ་
མཚོའི་ཕྲེང་བར་སྤྱི་གཙུག་ཏུ།། བསྟེན་ནོ་མཆོག་ཐུན་དངོས་གྲུབ་ཆར་དུ་སྙིལ།།
ངག་ལ་དབང་འབྱོར་བློ་གཏེར་མཆོག་ཏུ་གྲུབ།། བསྟན་པའི་རྒྱལ་མཚན་སྲིད་
ཞིའི་བླ་ན་བསྒྲེངས།། མ་ངེས་མཛད་སྤྱོད་ཚུར་མཐོང་རྒྱ་ལས་འགོངས།། གང་
• 11 •



མང་རའི་ལོ་རྒྱུས།
འདུལ་སྤྲུལ་བའི་རོལ་བ་འཛིན་དེར་འདུད།།
རླབས་ཆེན་དགེ་ལ་འདུན་པའི་འཛིན་མར་སྐུ་བཞི་ལྗོན་པའི་ཁོ་ལག་
རྫོགས།། ལྷུན་གྲུབ་མཛད་འཕྲིན་ལོ་འདབ་བྱེ་བ་ལུས་ཅན་སྙིང་ལ་གཅིག་ཏུ་
བསིལ།། མཆོག་ཐུན་དངོས་གྲུབ་འབྲས་བུའི་ཁུར་ལྕི་མྱ་ངན་མེད་པའི་གོ་
འཕང་འཛིན།། ཡོངས་རྫོགས་བསྟན་འཛིན་བྱེ་བའི་གཙུག་ན་ཡིད་བཞིན་ནོར་
བུ་ལྟ་བུར་མཛེས། ཀུན་ཁྱབ་བློ་གྲོས་བཟང་བོའི་གཡུ་རལ་རྒྱ་ཆེན་ཤེས་བྱའི་
མཁའ་ལ་གསིག། རྣམ་དག་ལུང་རིགས་སྡེར་ཕྲེང་གཡོ་བས་རྒོལ་ངན་རི་སྐྱེས་
འདར་བ་འཛིན། མདོ་སྔགས་བསྟན་པའི་གངས་རི་མཛེས་བྱེད་བཤེས་གཉེན་
འཕྲོག་བྱེད་དབང་བོའི་སྡེ།། ཇི་སྲིད་བསྐལ་བ་རྒྱ་མཚོའི་ཕ་མཐའ་དེ་སྲིད་ཆོས་
ཀྱི་འཁོར་ལོར་རོལ། བློ་ཆེན་ཀུན་བཟང་རྒྱལ་བའི་ཡེ་ཤེས་གཏེར། བསྟན་
འཛིན་བྱེ་བའི་རྒྱན་དུ་གར་ཟློས་པ། མདོ་སྔགས་ཆོས་ཀྱི་རྒྱལ་མཚན་སྲིད་པའི་
རྩེར། བསྒྲེང་མཁས་དཔལ་ལྡན་བླ་མས་དགེ་ལེགས་སྩོལ། ལེགས་བྱས་བྱེ་
བས་བསྐྲུན་པའི་ཡིད་འོང་སྐུ།། མཐའ་བྲལ་རྟེན་འབྱུང་འགག་མེད་འདོམས་
པའི་གསུང་། དུས་གསུམ་ཤེས་བྱ་ཀུན་ཁྱབ་གཉིས་མེད་ཐུགས། མཁའ་
མཉམ་མོས་ངོར་ནུབ་པ་མེད་གྱུར་ཅིག། རྒྱལ་ཀུན་གསང་བ་རྒྱ་མཚོའི་དབྱིག་
ནོར་བློ་གྲོས་ཁང་བཟང་མཛོད་དུ་བསྐྱིལ། མཐའ་ཀླས་དབྱིག་འཛིན་དགའ་
མའི་ཁྱོན་ལ་བསོད་ནམས་དཔུང་བས་མངའ་དབང་བསྒྱུར། ཚངས་དབང་ལ་
སོགས་དྲེགས་ལྡན་བྱེ་བས་ཞབས་སྐྱེས་རལ་བའི་རྒྱན་དུ་ལེན། ལུགས་གཉིས་
གདུགས་དཀར་མཁའ་ལ་སྒྲེང་མཛད་ལ་མོ་ན་རིམ་གཙུག་ཏུ་མཆོད།།
དེ་ཡང་བོད་རབ་བྱུང་བཅུ་བའི་ལྕགས་ལུག་ལོར(1573)ཧོར་ཐུ་མེད་
ཨལ་ཐན་རྒྱལ་བོ་ལ་དམ་པའི་ཆོས་ཀྱི་སྣང་བ་སྐྱེས་ཏེ། རྒྱལ་དབང་སྐུ་ཕྲེང་
• 12.



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
གསུམ་པ་བསོད་ནམས་རྒྱ་མཚོ་བྱང་ཕྱོགས་ཧོར་གྱི་ཡུལ་དུ་ཕེབས་དགོས་ཀྱི་སྙན་
གསན་འབུལ་བར་གསེར་ཡིག་པ་མངགས། ས་སྟག་ལོར(1578)གདན་
འདྲེན་རིམ་པ་གསུམ་དང་བཅས་མཚོ་ཁར་རྒྱལ་དབང་མཆོག་དང་རྒྱལ་བོ་
དངོས་སུ་ཞལ་འཛོམས། མཆོད་ཡོན་ཉི་ཟླ་ལྷན་དུ་ཤར་ནས་ཆེན་པོ་ཧོར་གྱི་
ཡུལ་དུ་དམ་པའི་ཆོས་ཀྱི་སྣང་བ་དཀར་བོས་ཁྱབ་པར་མཛད། ལ་ཐན་རྒྱལ་
བོས་རྒྱལ་དབང་མཆོག་ལ་ཏཱ་ལའི་བླ་མ་བཛྲ་དྷཱ་ར་ཞེས་པའི་ཐམ་ག་ཕུལ་ཅིང་།
རྒྱལ་དབང་མཆོག་ནས་ཀྱང་ཧོར་རྒྱལ་ལ་ཐམས་ཅད་མཁྱེན་པ་ཆོས་ཀྱི་རྒྱལ་བོ་
ལྷའི་ཚངས་པ་ཞེས་པའི་མཚན་རྟགས་གནང་། དེ་ནས་བཟུང་རྒྱལ་བ་སྐུ་ཕྲེང་
རིམ་བྱོན་ལ་ཏཱ་ལའི་བླ་མ་ཞེས་འབོད་པའི་སྲོལ་བྱུང་།
རབ་བྱུང་བཅུ་བའི་ཆུ་མོ་ལུག་ལོར(1583)ཨལ་ཐན་རྒྱལ་བོ་གཤེགས་
པའི་ཞལ་ཆེམས་བཞིན་མཚོ་སྔོན་ཁྲི་གཤོག་རྒྱལ་མོའི་གཡས་རུ་གཡོན་རུའི་སོག་
པོ་ཚོ་ཆེན་བཞི་བཅུ་དང་ཆིང་ཝང་སོགས་ནས། རྒྱལ་དབང་གསུམ་པ་གདན་
དྲངས་ཏེ་བསྟན་འགྲོའི་གསོས་སུ་རླབས་ཆེན་འཁོར་ལོ་གསུམ་གྱི་བྱ་བ་གཟི་
བརྗིད་ཅན་སྤེལ། ཕྱིས་སུ་ཨལ་ཐན་གྱི་སྲས་དུ་རིང་རྒྱལ་བོ་སོགས་རྒྱལ་རྒྱུད་
ཡོངས་ནས། ཐམས་ཅད་མཁྱེན་པ་ཁོང་རང་ཉིད་ཆེན་པོ་ཧོར་གྱི་ཡུལ་གྲུར་
ཕེབས་དགོས་ཀྱི་གསོལ་བ་ནན་ཆེར་བཏབ་པའི་ཚེ། ཧོ་ཤོས་ཉེར་བཞི་རྒྱལ་
འབངས་ཡོངས་ནས། རྒྱལ་བ་ཉིད་དང་སྤངས་རྟོགས་ཀྱི་ཡོན་ཏན་མཉམ་པའི་
སྐུ་ཚབ་ཅིག་གནང་རོགས་གསོལ་བ་བཏབ་པའི་ངོར། ལ་མོ་ཚོགས་གཉིས་རྒྱ་
མཚོ་མངགས་གཏོང་མཛད། ཆོས་རྗེ་ལ་མོ་ཚོགས་གཉིས་རྒྱ་མཚོ་ནི། ཡུལ་
དབུས་ཀྱི་ལ་མོ་རིན་ཆེན་སྒང་ནས་འཁྲུངས། ཚེར་གསེབ་ནས་རབ་ཏུ་བྱུང་།
འབྲས་སྤུངས་སྒོ་མང་གྲྭ་ཚང་དུ་གཞུང་ཆེན་བཀའ་པོད་ལྔ་དང་། དཔལ་ལྡན་
• 13 •



མང་རའི་ལོ་རྒྱུས།
སྨད་རྒྱུད་དུ་གསང་སྔགས་ལ་སྦྱངས་པས་མདོ་སྔགས་རིག་གནས་རབ་འབྱམས་
ལ་མཁས་པ་ཆེན་པོར་གྱུར་ཏེ་རྒྱུད་སྨད་བླ་མ་དབུ་མཛད་གནང་སྐབས། ཕྱག་
ན་པདྨོ་བསོད་ནམས་རྒྱ་མཚོའི་བཀས་ཧོ་ཤོས་ཉེར་བཞིའི་དབུ་བླར་ཕེབས།
རྒྱལ་དབང་མཆོག་དང་དབྱེར་མེད་པའི་གུས་འདུད་ལྷུར་བླངས་སོ། །
དེ་ཡང་རྗེ་འདི་ཉིད་ཀྱི་འཁྲུངས་རབས་སྔ་མ་དག་ནི། སྟོན་པའི་འཁོར་
དུ་རྒྱལ་བོ་གསལ་རྒྱལ། སློབ་དཔོན་པདྨའི་དངོས་སློབ་གྲུབ་ཆེན་ཀ་ཡ་བ་རཾ།
འབྲོམ་སྟོན་པའི་ཐུགས་སྲས་སྤྱན་སྔ་ཚུལ་ཁྲིམས་འབར། དཔལ་ལྡན་བླ་མ་
དམ་པ་བསོད་ནམས་རྒྱལ་མཚན། སྤྱན་སྔ་བློ་གྲོས་རྒྱལ་མཚན་རྣམས་ཀྱི་སྐུའི་
སྐྱེ་བ་བཞེས་ཤིང་། རྗེ་འདི་ཉིད་ཀྱང་དད་སོགས་འཕགས་པའི་ནོར་གྱིས་
ཐུགས་རྒྱུད་གཏམས་ཤིང་སྐལ་བ་དང་ལྡན་པའི་གདུལ་བྱ་རྣམས་ཡང་དག་པའི་
ལམ་ལ་བཀོད་པའི་གྲགས་སྙན་ཐོས་ནས།གོང་མ་ཡུང་ལོས་ཀྱང་རྔ་སྒར་སྐུ་སྐྱེ་
དཀར་བོ་ཞེས་ལུང་ལས་ཀྱིས་གཟེངས་སྟོད་དང་གསེར་ཐམ་བཅས་གནང་།
བསྟན་འགྲོ་ཡོངས་ལ་གཅིག་ཏུ་དཀར་བའི་ལྷག་བསམ་གྱིས་ཚ་གན་ནོ་མན་ཧན་
ཞབས་དྲུང་དཀར་བོ་ཞེས་མཚན་ཐོགས་སོ།།
སྐུ་ཕྲེང་གཉིས་པ་ལ་མོ་བློ་གྲོས་རྒྱ་མཚོ་ནི། ཐུ་མེད་རྒྱལ་བུ་ཧོ་ལོ་ཆིའི་
སྲས་སུ་རབ་བྱུང་བཅུ་བའི་ལྕགས་ཕོ་ཁྱི་ལོར(1610)འཁྲུངས། པཎ་ཆེན་
བློ་བཟང་ཆོས་རྒྱན་གྱིས་སྐུ་གོང་མའི་སྤྲུལ་སྐུར་ངོས་འཛིན་གནང་། རྔ་སྒར་
དང་ལོ་རྡོ་རྗེ་བྲག་སོགས་སུ་རྒྱུན་རིང་བཞུགས། ཆོག་ཐུས་ལོག་སྒྲུབ་བྱས་པ་
བསྟན་འཛིན་ཆོས་ཀྱི་རྒྱལ་བོ་དང་། བ་ཐུར་ཧོང་ཐའེ་ཇིས་བཅོམ་སྟེ་འདི་བ་
མཆོད་གནས་སུ་བཀུར། དངོས་འབུལ་དང་རོང་འབྲོག་གི་སྡེ་ཚན་ཆེ་བ་ཕུལ།
མཁས་གྲུབ་འཛོམས་པས་ཆོས་པ་རིན་པོ་ཆེས་གུས་འདུད་དང་། སྐལ་ལྡན་རྒྱུ་
• 14 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
མཚོས་ཞབས་ལ་གཏུགས། ཁྲི་སྦྱིན་པ་རྒྱ་མཚོས་ཀྱང་གཙུག་ཕུད་ཕུལ། རབ་
བྱུང་བཅུ་གཅིག་པའི་མེ་ཁྱི(1646)ལོར་ཆོས་སྡེ་འཛུག་བཞེད་ཀྱིས་རྨ་འགྲམ་
འདིར་བྱོན་ཏེ་གུར་སྒར་བཟུང་བ་ཕྱིས་སུ་ཟུར་ཆག་པས་མགུར་དུ་གྲགས།
མགུར་དགེ་ལྡན་རྣམ་རྒྱལ་གླིང་ཕྱག་འདེབས་མཛད། གཙུག་ལག་ཁང་མང་དུ་
བཞེངས། དགེ་འདུན་བརྒྱ་ཕྲག་གསུམ་ཙམ་འདུས། མེ་ཕོ་ཁྱི་ལོར་བཀའ་
པོད་ཀྱི་འཆད་ཉན་བཙུགས། འདན་མ་ཆོས་རྗེ་འོད་ཟེར་བཀྲ་ཤིས་བླ་མར་
བསྐོས། རྒྱལ་དབང་ལྔ་བ་རྒྱ་ནག་ཏུ་ཕེབས་དུས་ཤི་རེ་ཐང་དུ་ཆིབས་བསུ་དང་
ཆོས་བཀའ་མང་དུ་གསན་ནོ།།
རྗེ་འདི་བས་སྤྱི་ལོ1630ཡས་ཡས་མས་སུ་མང་རའི་ཤེལ་ལུང་བཞུགས་
ཁྲི་གོང་འོག་ཏུ་སྒར་གཞི་བཟུང་ཞིང་། མང་རའི་ས་ཆར་དབང་བསྒྱུར་འགོ་
བརྩམས་པ་དང། ལ་མོ་བློ་བཟང་བསྟན་པའི་རྒྱལ་མཚན། བློ་བཟང་ཐུབ་
བསྟན་དགེ་ལེགས་རྒྱལ་མཚན། ཕན་བདེའི་དབང་ཕྱུག་མཁས་བཙུན་རྒྱ་མཚོ་
སྟེ་སྐུ་ཕྲེང་བཞིའི་རིང་ལ་སྒར་གཞུང་ཁམས་གསུམ་རྣམ་རྒྱལ་གྱི་སྒར་གཞི་ལ་
འཕེལ་རྒྱས་ཆེན་པོ་བྱུང་ཞིང་། ལ་མོའི་ཨུནེ་འདིར་རྣམ་རྒྱལ་གྲྭ་ཚང་ལ་དགེ་
འདུན་ཞལ་གྲངས་བརྒྱད་ཅུ་ལྷག་དང་
། སྒར་གཞུང་རང་ན་རྒྱུན་སྡོད་སེར་སྐྱ་
ལས་ཀྱི་སྣེ་མོ་བ་བཞི་བརྒྱ་ཡས་མས་ཡོད་ཅིང་། དེ་རེ་རེའི་གོ་གནས་དང་སྡེར་
ཁ། ཞབས་ཞུའི་རྣམ་གྲངས་བཅས་ལ་མོའི་དེབ་ཡིག་ན་གསལ་བོར་བཀོད་
ཡོད། སྡེ་བཞིའི་ཡོ་ལང་ཆེ་ཆེར་དར་བས་སྐྱེ་བོ་བགྲང་ཡས་བའི་འདུ་འགོད་
དང་། ཕོ་ཉའི་འགྲོ་འོང་བཅས་ཀྱིས་ཉི་ཟླའི་འོད་ཀྱང་མོག་པོར་བགྱིད་པ་
སོགས་ལུགས་གཉིས་ཀྱི་བྱ་བཞག་རྒྱ་ཆེ་ཞིང་སྟོབས་འབྱོར་གྱི་དཔུང་བ་དར་
དྲགས་པས་འཁོར་ལོས་བསྒྱུར་བའི་རྒྱལ་བོའི་རྒྱལ་ཐབ་ཀྱང་ཟིལ་གྱིས་གནོན་
• 15 •



མང་རའི་ལོ་རྒྱུས།
པར་བྱེད་དོ།།
དེ་ཡང་ལྕང་སྐྱ་རོལ་བའི་རྡོ་རྗེས“སྐུ་ཚེ་དུ་མར་རྒྱལ་བའི་བསྟན་པ་ལ་བྱ་
བ་ལྷག་པར་མཛད་ཅིང་། དམ་ཆོས་འཛིན་པའི་སྨོན་ལམ་གྱི་མཐུ་གྲུབ་པའི་
སེམས་དཔའ་ཆེན་པོ་ཚ་གན་ནོ་མན་ཧན་ངག་དབང་བློ་བཟང་བསྟན་པའི་རྒྱལ་
མཚན་དཔལ་བཟང་བོ”ཞེས་བསྔགས་པ། ཕྱག་ན་པདྨོ་བློ་བཟང་བསྐལ་
བཟང་རྒྱ་མཚོ་མཆོག་གི་རིགས་ཀྱི་ཅོད་པན། ལ་མོ་སྐུ་ཕྲེང་གསུམ་པ་བློ་བཟང་
བསྟན་པའི་རྒྱལ་མཚན་མཆོག་ནི། རབ་བྱུང་བཅུ་གཅིག་པའི་ལྕགས་བྱི(
1660ལོ)ལ། སྲིན་པོ་རིའི་ལྷ་ཞོལ་ཆོས་ཚའི་ཡང་བཟང་ངམ་མར་ཁུ་ཐང་དུ་
གྲགས་པར་ཡབ་སྙིང་བོ་སྐྱབས་དང་ཡུམ་ཀླུ་བོ་ཅོག་གཉིས་ཀྱི་སྲས་སུ་འཁྲུངས།
སྐུ་བལྟམས་ཚེ་ཡུམ་ལ་བླ་མ་པཎ་ཆེན་ཟེར་བ་ཞིག་གིས་མཁར་གསིལ་གྱི་རྩེ་མོ་
བསྟན་ནས་འདི་ལ་འཇུས་གསུངས་པའི་ཉམས་སྣང་ཞིག་ཤར་བའི་མོད་ལ་
འཁྲུངས། དེ་མ་ཐག་ཏུ་སྤྱན་ཕྱེ་ནས་བཞུགས། རྒྱ་མི་མཚན་མཁན་ཞིག་ལ་
བསྟན་བས་འདི་ཁྱིམ་དུ་གནས་ན་དཔོན་ཆེན་དང་། རབ་ཏུ་བྱུང་ན་བླ་ཆེན་
ཞིག་འོངས་ཞེས་ངོ་མཚར་བའི་ལུང་བསྟན། རྒྱལ་དབང་ལྔ་བ་མཆོག་གིས་སྐུ་
གོང་མའི་ཡང་སྲིད་དུ་ངོས་འཛིན་མཛད། འདན་ཞིས་ཚང་གི་དྲུང་ནས་རབ་
ཏུ་བྱུང་། དགུང་ལོ་བཅུ་གཉིས་སྟེང་དབུས་སུ་ཕེབས། ཀུན་གཟིགས་ལྔ་བ་
ཆེན་མོས་དགེ་ཚུལ་བསྒྲུབས། སྒོ་མང་གྲྭ་ཚང་དུ་ཁྲི་བློ་གྲོས་རྒྱ་མཚོའི་དྲུང་དུ་
བརྩི་བཞག་གསན། ཞབས་བསྙུང་བས་ལ་མོ་ཆོས་སྐྱོང་གི་ལུང་བཞིན་རང་
ཡུལ་དུ་མི་ཕེབས་ཐབས་མེད་བྱུང་ཚེ། ང་མཚན་མོ་ཞིག་ལ་བྲོས་ནས་འགྲོ་ན་མ་
གཏོགས་མཁས་མང་འདི་ཙམ་བཞག་ནས་ཉིན་མོ་ཇི་ལྟར་འགྲོ་གསུང་སྤྱན་སྐྲང་
བ་ཙམ་གྱི་སྤྱན་ཆབ་བཏོན་པར། གྲགས་རྒན་པས་ཐུགས་གསོ་ཞུས་ཏེ་དགུང་
•16 :



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།་
ལོ་བཅུ་གསུམ་སྟེང་ཕྱིར་རང་ཡུལ་དུ་ཕེབས། དགུང་ལོ་ཉི་ཤུ་བ་ལ་སླར་ཡང་
དབུས་སུ་བྱོན་ནས་ཆོས་གྲྭར་ཞུགས་རྩིས་མཛད་ཀྱང་བསྙུང་ནས་མ་ཐུབ།
ལྕགས་སྤྲེལ་ལོར་ལ་མོ་གྲགས་རྒན་པ་སོགས་དང་མཉམ་དུ་ལྔ་བ་ཆེན་པོར་
བསྙེན་རྫོགས་ཞུས། ཧོར་སྨིན་གྲོལ་འཕྲིན་ལས་ལྷུན་གྲུབ་དང་ཁྲི་ཆེན་དཔལ་
ལྡན་གྲགས་པ། ཀུན་མཁྱེན་འཇམ་དབྱངས་བཞད་པ། ལ་མོ་གྲགས་རྒན་པ་
སོགས་བླ་མ་ལྔ་བཅུ་རྩ་གྲངས་བསྟེན། གསན་ཡིག་པོད་གཉིས་ཙམ་ཡོད། ཆུ་
ཁྱི་ལོར(1682ལོ)དཱའི་ཆིང་ནང་སོས་ཁུར་ལེན་གྱིས་ལྷ་ཁང་གཞུང་དུ་མགུར་
གྱི་ཚོགས་ཡོངས་དང་། མང་འབལ་བྱ་གསུམ། སྦྲ་ནག་ཁག་གསུམ། འབུམ་
རྒྱལ་བུ་རྒྱུད། བཱ་ཡན་ཚུན་ཚད་ཀྱི་བཙུན་ཁྲལ་བསྡུས་ནས་ལ་མོ་བདེ་ཆེན་ཆོས་
གླིང་ཕྱག་བཏབ། རབ་བྱུང་བཅུ་གཉིས་པའི་ས་ཡོས་ལ་དབུས་སུ་ཕེབས།
རྒྱལ་དབང་དྲུག་པ་ཚངས་དབྱངས་རྒྱ་མཚོ་དང་པཎ་ཆེན་ཐམས་ཅད་མཁྱེན་པ་
སོགས་ལ་འབུལ་ཆེན་དང་ཆོས་སྡེ་རྣམས་ལ་མང་འགྱེད་སོགས་རྒྱ་ཆེར་བསྒྲུབས།
ལྕགས་སྟག (1710ལོ)ལོར་ཀུན་མཁྱེན་འཇམ་ དབྱངས་ བཞད་པ་རང་
དགོན་དུ་གདན་དྲངས་ཏེ་ཆོས་དང་ཟང་ཟིང་གི་བསྙེན་བཀུར་ཚད་མེད་པས་
མཆོད། ཕན་ཚུན་ཐུགས་ནང་གཅུགས་པའི་གསུང་གླེང་མཛད། ཉིད་དང་
ཁྲིཆེན་སྤྲུལ་བའི་སྐུ་སོགས་ཀྱིས་ཀུན་མཁྱེན་གྱི་དྲུང་ནས་ལྟ་ཁྲིད་དང་ལྷོ་བྲག་
སྙན་བརྒྱུད་ཀྱི་དབང་དང་རྗེས་གནང་ཡོངས་རྫོགས་མནོས། ཀུན་མཁྱེན་
མཆོག་གིས་ཀྱང་ཞབས་དྲུང་རིན་པོ་ཆེ་ལས་མགོན་པོ་ཞལ་གྱི་རྗེས་གནང་གསན།
མཚོ་སྔོན་དཔོན་ཁག་སྤྱིའི་མོས་པ་བཞིན་ལ་མོ་ཞབས་དྲུང་རིན་པོ་ཆེས་རྒྱལ་
དབང་ཐམས་ཅད་མཁྱེན་པ་བསྐལ་བཟང་རྒྱ་མཚོའི་རབ་བྱུང་གི་མཁན་པོ་
མཛད་ཅིང་། དེའི་ཚུལ་ནི། ལྕང་སྐྱ་རོལ་བའི་རྡོ་རྗེས། “བདག་པས་གཞན་
• 17 •



མང་རའི་ལོ་རྒྱུས།
གཅེས་པའི་བྱང་ཆུབ་ཀྱི་སེམས་དང་རིམ་གཉིས་ཀྱི་ཏིང་ངེ་འཛིན་ལ་སོགས་པ་
རྟོགས་པའི་ཡོན་ཏན་ལ་མངའ་འབྱོར་ཞིང་། ངུར་སྨྲིག་འཆང་བ་རྣམས་ཀྱི་
གཙུག་གི་ནོར་བུར་གྱུར་བ་ཚ་གན་ནོ་མོན་ཧན་ངག་དབང་བློ་བཟང་བསྟན་
པའི་རྒྱལ་མཚན་དཔལ་བཟང་བོས་མཁན་པོ་དང་། ཕྱི་ནང་གི་རྟེན་འབྲེལ་
ཐམས་ཅད་ཆུའི་ཟླ་བ་ལྟར་གཟིགས་པའི་སེམས་དཔའ་ཆེན་པོ་གྲུབ་པ་བརྙེས་
པའི་རྣལ་འབྱོར་གྱི་དབང་ཕྱུག་ཆུ་བཟང་ནོ་མིན་ཧན་རིན་པོ་ཆེ་དང་། དཔལ་
ལྡན་སྨད་རྒྱུད་གྲྭ་ཚང་གི་གྲྭ་རིགས་གནས་བརྟན་ཆེན་པོ་སྐུ་མདུན་སྔགས་རམས་
པ་བསམ་གཏན་རྒྱལ་མཚན་པས་ཞབས་རིང་བ་མཛད་དེ། ཐོག་མར་བསླབ་
པའི་གཞི་ལྔ་འཛིན་པའི་དགེ་བསྙེན་གྱི་སྡོམ་པ་བཞེས་པའི་མཇུག་ཐོགས་དེ་མ་
ཐག་འགྲོ་བ་ལྷ་དང་བཅས་པའི་མཆོད་གནས་སུ་གྱུར་བའི་དྲང་སྲོང་གི་རྒྱལ་
མཚན་ཡང་དག་པ་མནབས་ནས་རབ་ཏུ་བྱུང་བའི་ཚུལ་ཁྲིམས་རྣམ་པར་དག་པ་
བཞེས་ཏེ། མཚན་ཡང་ངག་གི་དབང་ཕྱུག་ཆོས་ཀྱི་གྲགས་པ་ཐུབ་བསྟན་རྒྱལ་
མཚན་དཔལ་བཟང་བོ་ཞེས་གསོལ་བར་གྱུར་ཏོ།།”ཞེས་གསུངས་པ་ལྟར་རོ།།
ཡང་ལྕང་སྐྱ་རིན་པོ་ཆེས“ཚ་གན་ནོ་མིན་ཧན་ངག་དབང་བློ་བཟང་
བསྟན་པའི་རྒྱལ་མཚན་དཔལ་བཟང་བོ་མཇལ་ཁར་ཕེབས། རྗེ་བླ་མ་ཉིད་
དང་སྐུ་ཚེ་དུ་མར་དད་པ་དང་དམ་ཚིག་གཙང་མའི་འབྲེལ་བ་ཤིན་ཏུ་ཟབ་པས།
གཟིགས་པ་ཙམ་གྱིས་ཁོང་ལ་དགྱེས་ཚོར་ཆེན་པོ་མཛད། ཞེས་དང་། དེ་ནས་
ནོ་མོན་ཧན་དེ་ཉིད་བསྟན་པ་ཡོངས་རྫོགས་ཀྱི་དགེ་བའི་བཤེས་གཉེན་དུ་
གཟིགས་ཏེ་རྗེ་བླ་མ་ཉིད(རྒྱལ་དབང་བདུན་པ།)ནས་ཡི་དམ་དང་ཆོས་སྐྱོང་དུ་
མའི་དབང་རྗེས་གནང་སོགས་ཟབ་ཆོས་མང་དུ་ཞུ་བ་གནང”ཞེས་གསུངས་པ་
ལྟར་དབང་ལུང་མང་དུ་ཕུལ་བས་ཁོང་ནས་ཨ་ཅུ་ཐི་ཚིག་གེན་ཚ་གན་ནོ་མིན་
• 18 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
ཧན་ཞེས་ལུང་ལས་ཀྱིས་གཟེངས་བསྟོད་པར་མཛད། གཞན་སྟོང་འཁོར་ངག་
དབང་བསོད་ནམས་རྒྱ་མཚོ་དང་ཁྲི་ཆེན་སྤྲུལ་སྐུ་བློ་བཟང་བསྟན་པའི་ཉི་མ།
གྲགས་རྒན་སྤྲུལ་སྐུ་ངག་དབང་བློ་བཟང་བསྟན་འཛིན་རྒྱ་མཚོ་སོགས་ཀྱི་མཁན་
པོའང་མཛད་དོ།།
གོང་མ་ཁང་ཞི་ཁྲི་ལོ་ཞེ་བཞི(1706)ལོར། རྒྱལ་ས་པེ་ཅིན་དུ་ཕེབས།
བདག་རྐྱེན་སྤམ་མཐོ་བ་དང་བཅས་ཚ་གན་ནོ་མོན་ཧན་གྱི་ཆོ་ལོའི་གཟེངས་
བསྟོད་དང་གསེར་ཡིག་འཇའ་ས་གནང་། ཡུང་ ཏིང་ཁྲི་ལོ་གསུམ་པར(
1725ལོ)ཨམ་བྷན་སོགས་ནས་ཞུས་ཏེ་མངའ་འབངས་ཀྱི་ལྷ་ སྡེ་མི་སེར་
རྣམས་སོག་པོའི་ལུགས་སྲོལ་ལྟར་མདའ་ཚན་པ་བཞིར་བསྒྲིགས་སོ།།
རབ་བྱུང་བཅུ་གཉིས་པའི་མེ་ལུག་ལོར(1727ལོ)འཕགས་མཆོག་གྲུ་
འཛིན་མགོན་པོ་གསུམ་ལྡན་ངུར་སྨྲིག་འཛིན་པའི་གར་དུ་ཟློས་པ། རྒྱལ་
མཆོག་བསྐལ་བཟང་རྒྱ་མཚོ་མང་རའི་ཤེལ་ལུང་གི་ཨུནེའི་སྟེང་དུ་གདན་དྲངས་
ཏེ་ཁྲི་སྟོན་གཟབ་རྒྱས(ས་དེར་ད་ལྟ་བཞུགས་ཁྲི་གོང་ཞོལ་ཟེར་ཞིང་རྒྱལ་དབང་
མཆོག་ གི་ བཞུགས་ཁྲིའི་ ཤུལ་ད་ལྟའང་མཐོང་རྒྱུ་ཡོད་ པ་ དང་། གཞན་
བཞུགས་ཁྲི་ཞོལ་མར་སྐབས་དེ་དུས་བཞེངས་པའི་རྒྱལ་དབང་བདུན་པ་དང་ལ་
མོ་བློ་བཟང་བསྟན་པའི་རྒྱལ་མཚན་རྣམ་གཉིས་ཀྱི་རྡོ་སྐུ་བྱོན་ལེགས་ད་ལྟ་ཡང་
མཇལ་དུ་ཡོད)དང་། ཚེ་དབང་དང་བཀའ་གདམས་ཕ་ཆོས་བུ་ཆོས་སོགས་
དབང་ལུང་མང་དུ་གསན།
སྔ་ཕྱིར་དབུས་གཙང་དུ་ལན་ལྔར་བྱོན་ནས་མཆོད་འབུལ་དང་མང་
འགྱེད་གྲངས་མང་བསྟར་ཞིང་། རྗེས་མའི་སྐབས་ཆོ་འཕྲུལ་སྨོན་ལམ་གྱི་ཉིན་
གཅིག་ལ་གསེར་ཞོ་རེ། དངུལ་སྲང་རེ། གོས་ཆེན་ཁ་ཕྱེད་རེའི་འགྱེད་ཕུལ་
• 19 •



མང་རའི་ལོ་རྒྱུས།
བར་ལ་མོའི་འགྱེད་ཆེན་དུ་གྲགས་པ་བྱུང་། ལ་མོ་ཆོས་སྐྱོང་གིས། སྐྱིད་ཤོད་
ཀྱི་མཛོ་མོ་དཀར་མོ་དེ། བྱང་གི་ཕྱོགས་སུ་འཆོར་ཉེན་ཡོད། ཅེས་པའི་ལུང་
བསྟན་བཞིན་རྗེ་ང་འདྲ་མཚེའི་སྒྲོལ་མ་གསུང་འབྱོན། སྟོན་པ་སངས་རྒྱས་ཀྱི་
རིང་བསྲེལ། ལྷོ་བྲག་གྲུབ་ཆེན་གྱི་ཚེམས། ལྔ་བ་ཆེན་མོས་འཇིགས་བྱེད་
བསྙེན་ཆེན་གནང་དུས་ཀྱི་ཐོད་ཕྲེང་སོགས་བྱིན་རྟེན་མང་བོ་གདན་དྲངས།
ལ་མོའི་རྟེན་མཛོད་ཆེན་མོ་ཞེས་སྙན་གྲགས་ཤིན་ཏུ་ཆེ་ཡང་། རིག་གསར་
སྐབས་ཤུལ་མེད་དུ་བཏང་། རྗེ་འདི་བ་མཁས་བཙུན་བཟང་གསུམ་དང་
འཆད་རྩོད་རྩོམ་གསུམ་ལ་མངའ་བརྙེས་པ་ཙམ་དུ་མ་ཟད། ཐ་ན་ཕྱི་དྲོ་ཞོ་དང་
འོ་མ་ཙམ་ཡང་མི་བཞེས་པའི་རྣམ་ཐར་གཙང་བ། བཀའ་མཆིད་ཆོས་དང་
ལྡན་པས་ཡིད་འཕྲོག་པ། ཐུགས་བསྐྱེད་བཟང་བས་མདུན་དུ་སླེབས་པ་ཙམ་
གྱིས་བག་ཕེབས་ཤིང་། ལོག་སྒྲུབ་སྦྱོར་བའི་སྐྱེ་བོ་མ་རུང་བ་རྣམས་ཀྱང་ངང་
གིས་འདུད་བ། ཆོས་སྲུང་སྤྱི་དང་ཁྱད་པར་གོང་མའི་དུས་ནས་བསྙེན་བསྒྲུབ་
མཛད་པའི་དཔལ་མགོན་ཞལ་བཞི་བ་དངོས་སུ་བྲན་ལྟར་འཁོལ་ཞིང་། སྐུ་
དྲུང་ནས་དེའི་རྗེས་གནང་ཐོབ་སྟེ་བྱ་ནག་བསད་པ་སོགས་དམ་ཚིག་དང་འགལ་
བས་གདོང་ལྟག་པར་གཅུས་ནས་འཆི་ལ་ཉེ་བ་འགར་བཀའ་བསྒོ་གནང་བའི་
མོད་ལ་དྭངས་པ་སོགས་གཏམ་ཡ་མཚན་པ་མང་ལ། མཚོ་གཡས་རུ་གཡོན་
རུའི་དཔོན་ཁག་ཐམས་ཅད་ཀྱི་དབུ་བླར་གྱུར་ཅིང་། ཨུགེའི་ཕྱི་ནང་བར་
གསུམ་གྱི་བཀོད་པ་སོགས་སྲིད་ཀྱི་ཡོ་ལང་བརྒྱ་བྱིན་ལྷའི་ཕོ་བྲང་དང་མཚུངས་
ཞེས་རྒྱལ་མཆོག་བསྐལ་བཟང་རྒྱ་མཚོས་གསུངས་ལ།
སྐབས་དེའི་ཨུངྒེའི་བཀོད་པ་མཚོན་པའི་ལྡེབས་རིས་ལོ་ཉིས་བརྒྱ་ལྷག་
གི་ལོ་རྒྱུས་ཅན་ཞིག་ང་བརྒྱད་དང་རིག་གསར་སྐབས་བོར་བརླག་སོང་བ་ཉེ་
• 20 •



བཞི་བ། མང་ར་ས་ཆེར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
སྔོན་༧ཡབ་རྗེ་བླ་མ་རིན་པོ་ཆེའི་ཕྱག་ཏུ་འབྱོར་བ། ད་ལྟ་ཐར་ཤུལ་ཆོས་ཁང་
དུ་ཡོད་པ་དེ་ལས་ཀྱང་ཞིབ་ཏུ་ངེས་ཐུབ་བོ།། དགུང་གྲངས་རེ་དགུ་བ་ས་སྤྲེལ་
(1729ལོ)ལོར་ཞི་བར་གཤེགས། ཇ་སག་གིས་ཁུར་བླངས་ཏེ་མདོ་དབུས་
གཉིས་ཀར་དགོངས་རྫོགས་བསྒྲུབས། སྐུ་གདུང་ཞུགས་ལ་སྦྱངས་པས་ཐུགས་
ལྗགས་སྤྱན་གསུམ་ཕེབས་པ་ནང་བཞུགས་ཀྱི་སྐུ་གདུང་མཆོད་རྟེན་ཕྲ་བཀོད་
ཕུན་སུམ་ཚོགས་པ་གསེར་འབའ་ཞིག་གིས་བཞེངས་པ་སྤྱི་ཚོགས་བསྒྱུར་བཀོད་
ཀྱི་སྐབས་སུ་གཞུང་བཞེས་ཀྱིས་མེད་པར་བྱས་པ་ཀྱེ་མ་ཕངས་སོ།།
ལ་མོ་སྐུ་ཕྲེང་བཞི་བ་བློ་བཟང་ཐུབ་བསྟན་དགེ་ལེགས་རྒྱལ་མཚན་ནི།
རབ་བྱུང་བཅུ་གཉིས་པའི་ས་བྱ(1729ལོ)ལོར་རྨ་ཆེན་གངས་འདབས་ཀྱི་ཨ་
རིག་ཀླུ་དེའུ་ཞོལ་དུ་ཡབ་ལ་ཀ་ཚུལ་ཁྲིམས་རྒྱ་མཚོ་དང་ཡུམ་བཀྲ་ཤིས་སྐྱིད་
གཉིས་ཀྱི་སྲས་སུ་འཁྲུངས། རྒྱལ་དབང་བདུན་པ་དང་ཁྲི་ཆེན་བསྟན་པའི་ཉི་
མས་ཐུགས་ཁུར་བཞེས་ཏེ་ཆུ་གླང་（ 1733ལོ)ལོར་གདན་སར་བཀོད།
ཀུན་གཟིགས་བདུན་པ་ཆེན་པོ་དང་ཁྲི་རྒྱ་ནག་པ། ཞྭ་དམར་ངག་དབང་
འཕྲིན་ལས། ཨ་རིག་དགེ་བཤེས་ཆེན་མོ་སོགས་རིགས་ཀྱི་ཅོད་པན་དུ་བསྟེན་
པས་མདོ་སྔགས་རིག་གནས་རབ་འབྱམས་ལ་མངའ་འབྱོར། དགུང་ལོ་བཅོ་
བརྒྱད་པ་ལ་མང་རར་དཔེ་འཛིན་མཛད་སྐབས་ཚངས་པ་རྨ་ཆེན་ཁྲི་ཤོར་མཚོ་
སྨན་སོགས་ཀྱིས་དངོས་སུ་གུས་འདུད་ལྷུར་བླངས། མགོན་པོ་ཞལ་གྱི་གཟིགས་
སྣང་བྱུང་། དབུས་གཙང་དུ་ལན་གཉིས་ཕེབས། ཆོས་དཔལ་ཇ་སག་དང་
ནང་མ་མཐུན་པས་གོང་ནས་ཁོའི་ཁ་ཆེམས་བཞིན་ཇ་སག་གི་ཐམ་ག་དང་རུ་སྡེ།
ད་ལྟའི་ཐུན་ཏེའི་འབལ་གཞུང་སྟོད་སྨད་ཀྱི་ས་ཆ་བཅས་ལ་མོ་ཚང་ལ་གནང་
བས། དེ་ནས་བཟུང་བླ་དཔོན་སྦྲགས་མ་མཛད་དགོས་བྱུང་བས་ཤེའུ་ལུང་
: 21.



མང་རའི་ལོ་རྒྱུས།
(ཤེལ་ལུང)དང་མང་ར་སོགས་སོག་ཡུལ་དུ་རྒྱུན་བཞུགས་གནང་། ལུགས་
གཉིས་ཀྱི་བྱ་བཞག་རྒྱ་ཆེ་ཞིང་སྡེ་བཞིའི་ཡོ་ལང་སྤྲིན་ལྟར་གཏིབས་ཀྱང་ཚུལ་
ཁྲིམས་དག་ ཅིང་ཞི་ཞིང་དུལ་བ། ལྟ་གྲུབ་གཙང་ཞིང་དམན་ལ་བརྩེ་བ།
བསྟན་འགྲོའི་དོན་ལ་ལྷག་བསམ་རྒྱ་ཆེ་བ་སོགས་དམ་པའི་བརྟུལ་ལུགས་མ་སྨད་
པ་ཞིག་གོ། ཟླ་བའི་དཀྱིལ་འཁོར་ས་ལ་འཕོས་བ་ལྟ་བུའི་ཨུངྒེ་ཆེ་བ་བཅུ་ཕྲག་
དུ་མ་དང་། གུར་ཆེ་ཆུང་ཉིས་བརྒྱ་ལྷག་ཙམ་གྱི་ཁུ་རེ་ལྷ་གུར་གསུམ་ལ་གསེར་
གྱི་གན་ཛི་ར་ཉི་ཟླའི་འོད་ཀྱང་ཟིལ་གྱིས་གནོན་པར་བཟོད་པ། དཔངས་ཤིན་
ཏུ་མཐོ་བས་མཛེས་པ་སོགས་མཚོ་སྔོན་གྱི་ཕྱོགས་ན་ཨུངྒེ་དངོས་གཙང་བའི་
དཔེར་གླེང་བ་དོན་ལ་གནས་པ་མངོན་སུམ་གྱིས་མཐོང་ངོ༌། ཞེས་དབལ་མང་
དེབ་ཐེར་ལས་འབྱུང་། ཀུན་མཁྱེན་འཇིགས་མེད་དབང་བོ་ཡང་མང་རའི་
ཨུནེའི་སྟེང་དུ་ལན་མང་བོར་གདན་དྲངས། ཁྲི་ཆེན་འཇིགས་མེད་རིགས་པའི་
སེང་གེ་ཡང་དབུས་ཕེབས་ཡར་ལམ་མར་ལམ་གཉིས་ཀར་ཨུརྒེར་ཕེབས། ལ་
མོ་སྐུ་ཕྲེང་འདི་བ་གུང་ཐང་འཇམ་པའི་དབྱངས་ལ་ཡང་མཇལ་འཛོམས་སོགས་
ཡབ་སྲས་ཐམས་ཅད་དང་ཐུགས་འབྲེལ་ཟབ། རྒྱལ་བ་འཇམ་དཔལ་རྒྱ་མཚོས་
བསྙེན་རྫོགས་བཞེས་སྐབས་ལྷུང་བཟེད་འགྲེམ་པ་པོ་མཛད། དགུང་ལོ་རེ་
བརྒྱད་སྟེང་གཟུགས་སྐུ་རགས་པའི་བཀོད་བ་བསྡུས་སོ།།
ལ་མོ་སྐུ་ཕྲེང་ལྔ་བ་ཕན་བདེའི་དབང་ཕྱུག་མཁས་བཙུན་རྒྱ་མཚོ་ནི།
རབ་བྱུང་བཅུ་གསུམ་པའི་མེ་མོ་སྦྲུལ(1797)ལོར། དངུལ་རེའི་ཞོལ་དུ་ཨ་
རིག་གི་རིགས་སུ་ཡབ་ཐུབ་བསྟན་རབ་རྒྱས་དང་ཡུམ་བདེ་སྐྱིད་གཉིས་ཀྱི་སྲས་
སུ་འཁྲུངས། པཎ་ཆེན་བསྟན་པའི་ཉི་མས་རྗེ་གོང་མའི་ཡང་སྲིད་དུ་ངོས་
འཛིན་མཛད། ཨ་རིག་དགེ་བཤེས་ཆེན་མོ་སོགས་དམ་པ་དུ་མའི་ཞབས་པད་
· 22，



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
ལ་སྤྱི་བོས་བཏུད་ནས་དབང་ལུང་མན་ངག་རྒྱ་མཚོའི་གཏེར་དུ་གྱུར། དགུང་
ལོ་བཅུ་དྲུག་སྟེང་དབུས་འགྱུར་དག་པའི་ཞིང་དུ་བྱོན། དགུང་ལོ་ཉི་ཤུ་བ་ལ་
པཎ་ཆེན་ཐམས་ཅད་མཁྱེན་པ་ལས་བསྙེན་རྫོགས་ཀྱི་སྡོམ་པ་བཞེས། ལྐོག་
གྱུར་གྱི་གནས་རྣམས་ལག་མཐིལ་གྱི་རྫས་བཞིན་གཟིགས། རྗེ་འདི་བ་དང་
ཤར་ནོ་མོན་ཧན། ཨ་རིག་དགེ་བཤེས་ཆེན་མོ་རྣམ་པ་གསུམ་གྱི་འཕྲིན་ལས་ཀྱི་
སྣང་བ་དཀར་བོས་རྨ་ལྷོ་བྱང་གི་ཡུལ་གྲུ་རྣམས་རྫོགས་ལྡན་གྱི་དཔལ་ལ་རོལ་
བར་གྱུར་ཏོ།།
ལ་མོ་བདེ་ཆེན་དང་མགུར་སོགས་སུ་མཚན་ཞབས་པ་བཅུ་ཕྲག་རེ་དང་
བསྡོངས་ནས་མདོ་སྔགས་རིག་གནས་དང་བཅས་པ་ལ་སློབ་གཉེར་གནང་བས་
མཁས་ཤིང་གྲུབ་པའི་གོ་འཕང་མཐོན་པོར་གཤེགས།
སྐབས་འདི་ཙམ་ན། བླ་བྲང་ཨ་ཁུ་ཤེས་རབ་རྒྱ་མཚོའི་ཁུ་བོ། བསྟན་
འཛིན་ཝང་གི་བློན་ཆེན་ཨལ་དར་ཧོ་ཤོའི་ཆི (ཨ་རིག་དོན་ཁོ)ཟེར་བ་དེས་
འབའགཞུང་སྟོད་ཀྱི་འབྲོག་སྡེ་མང་བོར་དབང་བསྒྱུར་ཅིང་། ཁོ་དཔའ་རྩལ་
ཤིན་ཏུ་ཆེ་བས་ཐམས་ཅད་སྐྲག་ནས་ཉེ་འཁོར་དུ་བདུད་མ་ཐུབ་པར་ཡོད་པ་ལ།
ཁོ་ཤི་རྗེས། རེབ་ཀོང་ཕྱོགས་ཀྱི་ཧོར་སྦྲ་ནག་(བོད་སྡེ་ཞིག）གི་འབྲོག་སྡེ་མང་
བོ་དབྱར་གྱི་ཆུ་ལོན་བརྡོལ་བ་བཞིན་གཞུང་མཐའ་སྨུག་དང་བྱ་དུར་སོགས་སུ་
བབས། དེ་ལ་ནི། འབལ་གྱི་སྟག་རྒན་ཤི་ནས། སྐམ་པའི་ཧྭ་མོ་ཕྱེས་སོང་
ཟེར། དེ་ལ་བརྟེན་ནས། ཧོར་སོག་གཉིས་ཀྱིས་ལོ་ངོ་དུ་མའི་རིང་ལ་མི་
གསོད་རྟ་འདེད་ཀྱི་གཡུལ་བཀྱེས་ཤིང་། ལ་མོའི་ལྷ་སྡེ་དང་ཆིང་ཝང་གི་རུ་སྡེ་
ཟླ་སྒྲིལ་དུ་ཡོད་སྟབས། ཧོར་དམག་གིས་མདའ་བཞི་དང་ལ་མོའི་ཨུནེ་བཅས་
ལ་འཕྲོག་བཅོམ་བྱས།
• 23 •



མང་རའི་ལོ་རྒྱུས།
དེ་ནས་རབ་བྱུང་བཅུ་བཞི་པའི་ལྕགས་མོ་ཡོས་ཀྱི་ལོའི་(སྤྱི་ལོ་1831)
ཟླ་གསུམ་པའི་ཚེས་བཅུ་གཅིག་ལ་དགོངས་པ་དག་ཞིང་དུ་གཏད། དེ་དུས་
དགུང་ལོ་སོ་ལྔ་ཡིན་ཞིང་སྐུ་གདུང་བྱ་གཞུང་གི་རི་བོ་ཐོད་དཀར་གྱི་མདུན་དུ་
ཞུགས་ལ་སྦྱངས་སོ།།
ལ་མོ་སྐུ་ཕྲེང་དྲུག་པ་བློ་བཟང་ཚུལ་ཁྲིམས་རྒྱ་མཚོའམ་ངག་དབང་
མཆོག་གྲུབ་བསྟན་པའི་རྒྱལ་མཚན་ནི། ཙོང་ཁའི་ཡུལ་དུ་སྐུ་འབུམ་མཆོད་
གཞིས་མི་ཉག་ར་ལྡིང་སྡེ་བར་ཡབ་ཆོས་སྐྱོང་བཀྲ་ཤིས་དང་ཡུམ་མཚོ་ཁོའི་སྲས་
སུ་རབ་བྱུང་བཅུ་བཞི་བའི་ཆུ་འབྲུག་ལོར་འཁྲུངས། རྗེ་གསེར་ཁང་བ་བློ་
བཟང་བསྟན་པའི་རྒྱལ་མཚན་སོགས་ལྷ་དང་བླ་མའི་ལུང་བསྟན་བཞིན་སྐུ་གོང་
མའི་ཡང་སྲིད་དུ་ཐུགས་ཐག་བཅད། མང་རའི་ཆུ་བཟང་དུ་གདན་ཁྲིར་
བཀོད། གསེར་ཁང་དཔོན་སློབ་ལས་རབ་ཏུ་བྱུང་། རྙེ་བློ་བཟང་བསྟན་པའི་
རྒྱལ་མཚན་ཡོངས་འཛིན་དུ་བསྟེན། ལ་མོ་བདེ་ཆེན་དུ་མཚན་ཉིད་ཀྱི་གཞུང་
ལ་སྤྱངས། ཅུང་ཟད་འཚུབ་པས་ཟི་ལིང་ཨམ་བྷན་གྱི་མངག་བཀོད་ལྟར་སྐུ་
འབུམ་ཆོས་གྲྭར་ཕེབ། མཁྱེན་རབ་ཆེ་ཞིང་བླ་མ་ལ་གུས། ལྕགས་ཁྱི་ས་ཟླའི་
དུས་ཆེན་ལ། ཀུན་མཁྱེན་སྐུ་ཕྲེང་གསུམ་པ་བློ་བཟང་ཐུབ་བསྟན་འཇིགས་
མེད་རྒྱ་མཚོའི་དྲུང་དུ་བསྙེན་པར་རྫོགས། རང་གཏོགས་ཀྱི་སེར་སྐྱ་མཆོག་
དམན་ཐམས་ཅད་ལ་ལུགས་གཉིས་ཀྱི་གཟིགས་སྐྱོང་ཚད་ལས་འདས་པ་གནང་།
སྐུ་ཚེའི་སྨད་ཀྱི་མཛད་སྤྱོད་འགའ་ཞིག་ཚུར་རོལ་མཐོང་བའི་བློ་ཡུལ་དུ་ཤོང་
དཀའ་ཡང་། ཡབ་སྲས་མཇལ་བའི་མདོ་ལས། ཆགས་པ་མི་མངའ་ཆགས་
པའི་ཚུལ།། འཇིགས་པ་མི་མངའ་འཇིགས་པ་ལྟར།། རྨོངས་མེད་རྨོངས་པའི་
ཚུལ་བསྟན་ཏེ།། སྨྱོ་བ་མ་ལགས་སྨྱོས་པའི་ཚུལ། ཞ་བ་མ་ལགས་ཞ་ཚུལ་ལྟར།།
• 24 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
རྣམ་པར་འཕྲུལ་བ་སྣ་ཚོགས་ཀྱིས། སེམས་ཅན་རྣམས་ནི་འདུལ་བར་མཛད།།
ཅེས་གསུངས་པ་ལྟར་རོ།།
རབ་བྱུང་བཅོ་ལྔ་བའི་ཆུ་ཕོ་སྤྲེལ་ (1872ལོ)གྱི་ལོར། དགུང་ལོ་ཞེ་
གཅིག་སྟེང་ཧོར་ཟླ་བཅུ་གཉིས་པའི་ནང་དགོངས་པ་ཆོས་དབྱིངས་སུ་བསྟིམས།
ལ་མོ་སྐུ་ཕྲེང་ལྔ་བའི་རིང་ལ། ལ་མོའི་ཨུངྒེ་དང་མདའ་བཞི་སོགས་ཧོར་སྦྲ་ནག་
གི་དམག་གིས་བཅོམས་པ་ནས་བཟུང་། ལ་མོའི་སྒར་གྲོང་ཚང་མར་ལྷིང་
འཇགས་མ་བྱུང་བར་འཐོར་ལ་ཉེ་བའི་དུས་དེར། བྱ་ཁོག་དཔོན་པོ་རྒྱལ་
མཚན་བཟང་བོས་འགོ་གཙོ་དང་གཅིག་སྡུད་མཛད། དེ་ཡང་དཔོན་པོ་འདི་
བ་ནི་ཆོས་སྲིད་ལུགས་གཉིས་ལ་མཁྱེན་རྒྱ་ཡངས་ཤིང་། ༧ཀུན་མཁྱེན་སྐུ་ཕྲེང་
གསུམ་པ་དབུས་ཕེབས་ཕྱིར་ལམ་དུ་དད་ལྡན་གདུལ་བྱ་རྣམས་ཀྱིས་ཕུལ་བའི་
དངོས་རྫས་དང་ཟོག་ལུག་རྣམས་དོ་དམ་དང་བདག་གཉེར་གྱིས་ཁོང་ལ་ཞབས་
འདེགས་དང་མཐུན་འགྱུར་གང་ལེགས་བྱས།«རྗེ་ཞབས་དཀར་བའི་རྣམ་
ཐར》ལས། ཉིན་ཞིག་སྡེ་དགེའི་མི་ཚང་འགའ་ཞིག་གི་མི་སྐྱ་ལྔ་འགྲུལ་ལམ་
ཞིག་ལ་སོང་བ། རྒྱ་མི་འགའ་རེས་རྐུན་མ་ཡིན་སྙམ་ནས་བཟུང་སྟེ་ཟི་ལིང་དུ་
ཁྱེར་སོང་བའི་བུད་མེད་རྣམས་ངའི་མཚམས་ཁང་གི་སྒོ་ཁར་ཡོང་ནས་མང་བོ་
ངུས་པས། དེར་ངས་སྙིང་རྗེ་ནས། ཁོང་རྣམས་ལ་ཡུལ་ཕྱོགས་དེས་མི་དྲག་
ཤོས་པོ་སུ་ཡིན་དྲིས་པས། བུད་མེད་རྒན་པ་ཞིག་ན་རེ། ཞབས་དྲུང་ཚང་གི་
དཔོན་པོ་རྒྱལ་མཚན་དམར་དྲིས་ཟེར་བ་དེ་རྒྱ་མི་ལ་ངོ་ཆེ། དེས་རྐུན་མ་མ་
རེད་ཐོངས་ཞེས་ཡི་གེ་ཞིག་བསྐུར་ན་མི་དེ་རྣམས་བཏང་ཡོང་ཟེར་བས། ངས་
དེ་ཡིན་ན་ངའི་ཡོན་བདག་དད་ཅན་ཞིག་ཡིན་པས་འདིར་བོས་ནས་འོངས་པས་
ཁྱེད་རྣམས་སེམས་མ་སྡུག་དང་། མི་རྣམས་ལོན་འོང་ཞེས་སེམས་གསོ་བཏང་
• 25 •



མང་རའི་ལོ་རྒྱུས།
ནས་སོང་། དེ་འབོད་དུ་འགྲོ་མཁན་སུ་ཡང་མི་འདུག དེར་ངའི་བསམ་པ་ལ་
དབང་སྡུད་ཅིག་བྱས་ན་ཨེ་ཁུག་སྙམ། རང་ཡི་དམ་གྱི་ལྷར་གསལ་བའི་ཐུགས་
ཀ་ནས་འོད་ཟེར་འཕྲོས་ཏེ། སྦྱིན་བདག་གི་སྙིང་ཁར་ཕོག་པ་ཙམ་གྱིས་ལུས་
སེམས་ལ་སྔར་མེད་པའི་བདེ་སྟོང་གི་རྟོགས་པ་ཁྱད་པར་ཅན་འཁྲུངས། དེའི་
ངང་ནས་ང་ཡིད་ལ་དྲན་ཏེ་མཇལ་འདོད་སྐྱེས་ཏེ་ཚུར་འོང་བའི་དམིགས་པ་
ཡང་ཡང་བྱས་པས། ཉི་མ་ཁ་ཤས་ཀྱི་འཕྲོ་ནས་ཡོན་བདག་ཁོ་དང་གཞན་མང་
པོ་མཇལ་དུ་འོང་པ་ལ་ངས་སྔར་གྱི་རྒྱུ་མཚན་རྣམས་བཤད་པས། ཡོན་བདག་
རྒྱལ་མཚན་དམར་དྲིས་ཟེར་བ་དེས་ཡི་གེ་བཏང་པས་སྡེ་དགེའི་མི་ལྔ་བཟུང་
སོང་པ་སླར་བཏང་ནས་ཐམས་ཅད་དགའ་ཞིང་སྤྲོ་བ་བྱུང་ངོ། ཞེས་པའི་
དཔོན་པོ་རྒྱལ་མཚན་དམར་དྲིས་ཟེར་བ་དེ་ཡང་དཔོན་པོ་འདི་བ་ལས་འོས་
མེད་དོ་སྙམ། འདི་སྐབས་སུ། མདའ་ཚན་ཚོ་བ་བརྒྱད་ཀྱི་ནང་ཚན་བྱ་ཁོག་
ཚོ་བ་ནི་ཚོ་བ་བརྒྱད་ཀྱི་དཔོན་ཚང་ལྟ་བུ་ཡིན་པས་ཚོ་བ་བརྒྱད་ཀྱི་དཔོན་འགོ་
ཡང་ངེས་པར་བྱ་ཁོག་གི་མི་རྒྱུད་ཀྱིས་འཛིན་དགོས་པའི་ལུགས་སྲོལ་ཆགས་ཡོད།
དེར་མ་ཟད། བྱ་ཁོག་དཔོན་པོ་རྒྱལ་མཚན་བཟང་པོར་ཐུ་ས་ལག་ཆི་ཞེས་པའི་
ཆོ་ལོ་ཡང་གོང་ནས་གནང་ཡོད་པ་རིམ་བཞིན་དཔོན་རབས་ཕྱི་མ་རྣམས་ལ་
བརྒྱུད་དོ།།
དུས་རབས་བཅུ་དགུ་བའི་དུས་འགོ་ཙམ་ལ། བེ་ལི་ཚང་དང་མདའ་
བཞིའི་རུ་སྡེ་རྣམས་བོ་རོ་ཆུ་འགག་གཞུང་དུ་གནས་སྤར་བས། འབལ་གཞུང་
གི་ཞྭ་དམར་དགོན་དང་མང་རའི་འཁྱམ་རུ་དགོན། གཡོན་རུའི་དགོན། བྱ་
མདོའི་མ་ཕྱག་དགོན་སོགས་རང་སར་འཐོར། ད་ལྟ་འདི་དག་གི་ཤུལ་དུ་གྱུང་
ཆག་དང་མཁར་ཤུལ་རེ་ཀུན་གྱི་མཐོང་སྣང་དུ་ཡོད་དོ། །
，26 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
སྐུ་ཕྲེང་བདུན་པ་རྗེ་དགེ་འདུན་བསྟན་འཛིན་ནོར་བུ་མཆོག་ནི། རབ་
བྱུང་བཅོ་ལྔ་བའི་ཆུ་མོ་བྱའི་ལོར(1873)ཆུ་བཟང་རྭ་ལོ་ཐང་དུ་ཡབ་གསེར་
འོད་སྐྱབས་དང་ཡུམ་ལྷ་མོ་བྱམས་གཉིས་ཀྱི་སྲས་སུ་ཆུ་བཟང་སྤྲུལ་བའི་སྐུ་བློ་
བཟང་ཐུབ་བསྟན་བཤད་སྒྲུབ་ཉི་མ་དང་། དཔའ་ཐེའི་སྤྲུལ་སྐུ་བསྟན་འཛིན་
མཁས་བཙུན་དཔལ་བཟང་། རྭ་ཁོ་ཧུ་ཐོག་ཐུ་ངག་དབང་ཆོས་འབྱོར་བསྟན་
པའི་ཉི་མ་བཅས་ཀྱི་སྤུན་མཆེད་དུ་འཁྲུངས། ལྷུམས་སུ་ཞུགས་པའི་གནས་
སྐབས་སུ་ཡུམ་གྱི་མནལ་ལམ་དུ་ལྷོ་ཕྱོགས་ཀྱི་ནམ་མཁའ་ནས་བཻཌཱུརྱའི་རྡོ་རྗེ་
འོད་འབར་བ་ཞིག་པང་དུ་ལྷུང་བ་དང་། འཁྲུངས་ལ་ཉེ་པ་ན་ཡབ་ཀྱི་རྨི་ལམ་
དུའང་རང་སྡོད་པའི་ཁང་བའི་དྲ་མིག་ནས་ཉི་མའི་དཀྱིལ་འཁོར་གཟི་བརྗིད་
ཆེར་འབར་བ་བལྟ་བས་མི་བཟོད་པ་ཞིག་ཤར་བ་རྨིས་པ་སོགས་ངོ་མཚར་བའི་
ལྟས་ཧ་ཅང་མང་། པཎ་ཆེན་ཐམས་ཅད་མཁྱེན་པ་དང་འོན་རྒྱལ་སྲས། ཐར་
ཤུལ་དགེ་འདུན་ཆོས་སྐྱོང་རྒྱ་མཚོ་བཅས་ཀྱིས་ལ་མོའི་སྤྲུལ་སྐུར་ངོས་འཛིན་
གནང་། དགུང་ལོ་བརྒྱད་ཀྱི་སྟེང་གདན་ཁྲིར་བཀོད། ལ་མོ་བདེ་ཆེན་དུ་
ཚོགས་ཆོས་འགྲིམས། ༧ཡབ་རྗེ་བླ་མ་རིན་པོ་ཆེའི་སྐུ་ཕྲེང་དང་པོ། ཡོངས་ཀྱི་
དགེ་བའི་བཤེས་གཉེན་ཆེན་པོ་རྗེ་ཤེས་རབ་རྒྱ་མཚོའམ་དགེ་འདུན་ཤེས་རབ་
ཡོངས་འཛིན་དུ་བསྟེན་ནས་སྐུ་འདའ་ཁའི་བར་དུ་ལྷན་བཞུགས་གནང་། རྗེ་
དེ་ཉིད་དང་ཀླུ་འབུམ་ལྷ་རམས་པ་ངག་དབང་ཚུལ་ཁྲིམས། དགེ་བཤེས་
སངས་རྒྱས་ཆོས་གྲགས། དཔའ་རིས་བློ་བཟང་རབ་གསལ་སོགས་ལས་གཞུང་
ཆེན་བཀའ་པོད་ལྔ་ལ་ཐོས་བསམ་མཐིལ་ཕྱིན་མཛད། སྐྱབས་རྗེ་ཐར་ཤུལ་
རིན་པོ་ཆེ་དང་ཤིང་བཟའ་རྡོ་རྗེ་འཆང་། ཞྭ་དམར་པཎྜི་ཏ། ཁོང་བླ་ཁོ་རྡོ་རྗེ་
འཆང་སོགས་དམ་པ་མང་པོ་ལས་དབང་དང་རྗེས་གནང་། ཁྲིད་དང་བཤད་
• 27 •



མང་རའི་ལོ་རྒྱུས།
ལུང་མན་ངག་སོགས་གསན་བཞེས་མཛད་པས་མདོ་སྔགས་ཡོངས་སུ་རྫོགས་
པའི་བསྟན་པའི་མངའ་བདག་ཏུ་གྱུར།
དགུང་ལོ་བཅུ་གསུམ་ཡས་མས་སུ་བྱ་ཁོག་དང་འབལ་གཞུང་། མང་ར།
ཀླུ་ཚང་། ཀ་རྒྱུ། ཟླ་ཚང་སོགས་ལ་ཞབས་སོར་བཀོད། དེ་སྐབས་ཁེ་རབ་
དཔག་ཆེན་དགེ་བསྙེན་གྱི་རྟེན་ལ་བཀོད། རི་མགོར་ལབ་ཙེ་ཞིག་བསྟད་ཅིང་
གསོལ་མཆོད་ཀྱང་བརྩམས། ཤེལ་ལུང་སྨན་གཤོང་དུ་ཕེབས་ཏེ་དེར་ཆུ་སྐུམ་
པ་སླར་ཕུད། བདེ་ཆེན་དུ་ཚོམས་ཆེན་ངོ་མཚར་དགེ་ལེགས་སྤུངས་པའི་ཕོ་
བྲང་ཞེས་སྐུ་གསུང་ཐུགས་རྟེན་གྱིས་བྱུར་བུར་གཏམས་ཤིང་ཕྱི་ནང་གི་བཀོད་པ་
ངོ་མཚར་བ་དེ་བཞེངས། སྲིད་ཞིའི་གཙུག་རྒྱན༧གོང་ས་ཐམས་ཅད་མཁྱེན་པ་
བཅུ་གསུམ་པ་ཆེན་པོ་སྒར་གཞུང་དུ་གདན་དྲངས་ཏེ་དངོས་འབུལ་སྤམ་མཐོ་བ་
ཕུལ། ༧གོང་ས་མཆོག་ནས་སྒར་གཞུང་ལ་ཁམས་གསུམ་རྣམ་པར་རྒྱལ་བའི་
གླིང་ཞེས་པའི་མིང་འདོགས་གནང་། སྔ་ཕྱིར་རྒྱ་ནག་ཏུ་ལན་གཉིས་ཕེབས་
ཤིང་། དང་བོའི་དུས་གོང་མ་བཀང་ཞི་ལ་མཇལ་འཕྲད་མཛད། མང་ཕོ་སེར་
བོ་སོགས་ན་བཟའ་ཉེར་སྤྱད་ཕོན་ཆེན་དང་། པ་ཐེ་ཙོ་ཞེས་པ་མི་བརྒྱད་ཀྱིས་
འདེགས་པའི་ཅོ་ཙི་སེར་བོ་སོགས་བདག་རྐྱེན་ཆེན་པོ་གནང་། རྗེས་མའི་
སྐབས་ཏཱ་ཙོང་ཐང་ཡོན་ཧྲི་ཁེ་ལ་མཇལ་འཕྲད་གནང་། འདི་སྐབས་པེ་ཅིང་ན་
གྲོས་དབང་དུ་གཏོགས་པའི་དཔོན་ཆེན་བརྒྱད་ཅུ་ཙམ་འཚོགས་ནས་ཉིན་རེའི་
དོན་སྐོར་ཐག་གཅོད་ཀྱི་སྲོལ་བཙུགས་པའི་གྲས་སུ་གོང་གི་བཀའ་ལྟར་ཕེབས།
ཟླ་རེར་སྒོར་དྲུག་བརྒྱའི་ཆ་ལིང་བབས། ཏཱ་ཙོང་ཐང་ཡོན་ཧྲི་ཁེ་ནས། མཚོ་
སྔོན་སོག་པོའི་བླ་མ་ཡིན་ཚུལ་བསྔགས་བརྗོད་དང་བཅས་སྒོར་ཁྲི་གཅིག་གི་
གནང་སྦྱིན་དང་བཀྭང་ཏཱ་མེན་ཏྲི་ཧན་ཝང་ཞེས་པའི་གོ་གནས་གནང་། དེར་
• 28 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
མ་ཟད“ཡངས་པའི་ས་ཆེན་གསལ་བའི་མཁས་བ་ཆེན་པོ་ཚ་གན་ནོ་མོན་ཧན་
གྱི་བླ་གྲྭ་སྤྱིའི་བདག་པོ་ཧུ་ཐོག་ཐུའི་ཐམ་ག་རྒྱལ”ཞེས་རྒྱ་བོད་སོག་པོ། མན་ཇུ་
བཅས་ཀྱི་ཡི་གེ་ཡོད་པའི་དངུལ་སྲང་དགུ་བཅུས་བསྐྲུན་པའི་ཐམ་ག་སྟག་གི་
འཛིན་ཅན་ཡང་སྩལ། ལ་མོའི་གུར་སྒར་ཁང་དགོན་དུ་བསྒྱུར་རྒྱུ་སྙན་ཞུ་ཕུལ་
བར། “ཀུན་ཏུ་བདེ་བའི་གླིང་”ཞེས་མཚན་དང་འབྲུག་དུ་མས་བསྐོར་བའི་
ཙི་པན་ཀྱང་གནང་ངོ༌། །
ཟི་ལིང་ཨམ་བྷན་མ་ཅུ་མིན་གྱིས་བསྐུལ་བ་ལྟར། ཟི་ལིང་གི་ཏ་ཧཱུཾ་
ཟིའམ་མཁས་པ་མི་གསུམ་གྱི་ལྷ་ཁང་ཞིག་གསོ་དང་ནང་རྟེན་གསར་བཞེངས་
མཛད། མེ་འབྲུག་ལོར(སྤྱི་ལོ1916)མང་རའི་ཐོ་ལ་དགོན་རྣམ་རྒྱལ་ཕུན་
ཚོགས་ཆོས་རྫོང་གླིང་གསར་འདེབས་གནང་སྟེ་འདུ་ཁང་སུམ་ཐོག་རྒྱན་ལྔ་མ་
བཟོ་བཀོད་ཤིང་རིས་སོགས་དོ་ཟླ་བྲལ་བ་ཞིག་གསར་བཞེངས་གྲུབ། བྱ་
མདོར་ཚ་རྔ་དགོན་བཀྲ་ཤིས་ཆོས་འཕེལ་གླིང་གསར་འདེབས་གནང་ནས་ཙང་
ང་ཆོས་རྗེ་ངག་དབང་བརྩོན་འགྲུས་ལ་དགོན་འདི་སྐྱོང་དགོས་ཀྱི་བཀའ་ནན་
ཕེབས། སྔར་ཡོངས་འཛིན་ཚང་དང་ལྷན་དུ་འབལ་གཞུང་དང་མང་རར་
ཆིབས་བསྒྱུར་གནང་སྐབས་དེ་གར་ས་ཞིང་དང་རྩྭ་ས་མང་བོ་བེད་མེད་དུ་ལུས་
བ་གཟིགས་པས། འདི་དུས་གཅན་ཚ་དང་བཱ་ཡན་ཕྱོགས་ནས་ལྷ་སྡེ་དང་ཞིང་
བ་མང་བོ་གནས་སྤར་དུ་བཅུག་ནས་མང་འབལ་བྱ་གསུམ་རབ་འོག་བཅས་ལ་
གཞིས་ཕབ་ནས་དེ་གར་ཞིང་ལས་དང་སོ་ནམ་གཉེར་དུ་བཅུག ལ་མོ་སྐུ་ཕྲེང་
བཞི་བར་གོང་ནས་ཇ་སག་གི་ཐོབ་གནང་བ་ནས་བཟུང་ལ་མོ་ཞབས་དྲུང་སྐུ་
ཕྲེང་རིམ་བྱོན་རྣམས་མང་འབལ་བྱ་གསུམ་གྱི་ཆོས་སྲིད་གཉིས་དང་སྣོད་བཅུད་
གཉིས་ཀའི་བདག་པོར་གྱུར་བ་རེད། ཡིན་ན་ཡང་འདི་སྐབས་ཤིག་ལ་མོའི་
• 29 •



མང་རའི་ལོ་རྒྱུས།
དབང་སྒྱུར་ས་ཆའི་གྲས་ཀབ་རོན་གྱི་ས་ཆའི་ཐད་ལ་འཐེན་འཁྱེར་ཅུང་ཟད་
བྱུང་ཞིང་། འདི་དུས་བླ་ནག་དམ་ཆོས་རྒྱ་མཚོའི་ལོ་རྒྱུས་ངག་རྩོམ་དུ། མི་
མཁས་ཆེན་ཇོ་སར་བྱམས་པ་ཟེར། ཞེས་བསྔགས་པའི་ཇོ་སར་བྱམས་པ་མགོ་
སྡུག་ཟེར་བས་གཏམ་བཤད་ངོ་མཚར་བ་མང་བོ་བྱས་པའི་ལོ་རྒྱུས་ཀྱང་སྣང་།
གནད་དོན་འདི་ཇི་ལྟར་ཐག་བཅད་པའི་ཚུལ་ནི། རྡོ་རྗེ་འཆང་རྗེ་བཙུན་
འཇིགས་མེད་འཕྲིན་ལས་རྒྱ་མཚོས་མཛད་པའི་《ལ་མོ་སྐུ་ཕྲེང་བདུན་པའི་རྣམ་
ཐར་ལྷའི་རྔ་ཆེན»ལས། “ཀབ་རོན་གྱི་ས་ལ་རུ་ངན་གྱིས་སྔར་ནས་འཐེན་
རྩོད་བྱེད་གྱིན་ཡོད་པར་སྣང་ཡང་། ཨམ་བྷན་ནས་ལྟ་རྟོག་ཞིབ་འཇུག་གིས་
ཐག་བཅད་དེ་ཤར་ལྷོ་གཙན་ཚའི་ཐང་མགོ་འཕྲང་དམར་ཡན་ཆད། ལྷོ་མང་
རའི་མདུན། བྲག་དམར་ཚུན་ཆད། ལྷོ་ནུབ་རྡོ་སྟག་གཡག་ཚུན་ཆད། ནུབ་
ཏུ་འགྱང་ཆེ་ཆུང་མན་ཆད། བྱང་དང་བྱང་ཤར་རྨ་ཆུས་བཅད་མཚམས་ནས་
རྗེ་ཉིད་སྐུ་ཕྲེང་གི་ས་ཡིན་ཚུལ་བྲིས་ནས་འོངས་པ་ཙོང་འདུ་ལ་ཕུལ་བར་ཕྱོགས་
བཞིར་ཨམ་བྷན་གྱི་ཐམ་ག་དང་། དཀྱིལ་དུ་ཙོང་འདུའི་ཐམ་ག་བཏབ་སྟེ་ཡ་
མོན་གཉིས་ཀའི་མནན་དུ་བཞག་པར་མཛད་ཅིང་། རྗེ་ཉིད་ལ་ཡང་དེ་
མཚུངས་ཀྱི་འཛིན་ཡིག་ཕུལ།”ཅེས་འབྱུང་བ་ལྟར་རོ།།
ཡང་དེ་ཉིད་ལས། “བ་ཡན་ཕྱོགས་སུ་རང་གཏོགས་ཀྱི་དགོན་གྲོང་
ཚོར་སྔར་ཧོས་ཧོས་ཀྱིས་ཐུབ་ཚོད་བྱས་འདུག་པ་ལ་ཙོང་འདུ་དང་ཨམ་བྷན་
གཉིས་ཆར་ནས་བཀའ་བབས་པ་ལྟར། གནའ་དུས་ཀྱི་ལུགས་སྲོལ་བཞིན་བྱེད་
པ་ལས་བཙན་ཕྱུག་གིས་དབང་ཤེད་ལྟར་བྱེད་མི་ཆོག་པ་དང་། ས་མཚམས་ཆུ་
མཚམས་གསལ་བར་དོད་པའི་མནན་ཡིག་འཇོག་པ་སོགས་ཀྱི་ཞབས་འདེགས་
བཱ་ཡན་ས་སྒོ ( %E4Eཎྜི)ནས་གཡོ་ཟོལ་མེད་པར་ཞུས”ཞེས་གསུངས་སོ།།
• 30 •



བཞི་བ། མང་ར་ས་ཆར་ལ་མོ་སྐུ་ཕྲེང་རིམ་བྱོན་གྱིས་དབང་བསྒྱུར་ཚུལ།
དེ་ལྟར་ཆོས་སྲིད་གཉིས་ཆར་གྱི་བཞེད་དོན་མ་ལུས་ལྷུན་གྱིས་གྲུབ་སྟེ།
རབ་བྱུང་བཅུ་དྲུག་པའི་མེ་ཡོས(1927)དགུང་ལོ་ང་ལྔའི་སྟེང་ནག་པ་ཟླ་
བའི་ཚེས་བརྒྱུད་ལ་ཞི་བའི་དབྱིངས་སུ་གཞོལ་ཅིང་། རིང་བསྲེལ་གྱི་མཆོད་
རྟེན་རྨ་མགུར་བླ་བྲང་བྱམས་ཆེན་ཚོམ་ཁང་དུ་བཞུགས་པ་རིག་གསར་སྐབས་
དམིགས་མེད་དུ་བཏང་ངོ།།
ལ་མོ་སྐུ་ཕྲེང་བརྒྱད་པ་བློ་བཟང་ལུང་རིགས་བསྟན་པ་རྒྱ་མཚོ་ནི། མཚོ་
སྔོན་མདའ་བཞིའི་གསེར་ཀོན་ཚོ་བར་ཡབ་ལྷུན་གྲུབ་དང་ཡུམ་དཔའ་སྐྱིད་
གཉིས་ཀྱི་སྲས་སུ་འཁྲུངས། རྒྱལ་དབང་བཅུ་གསུམ་པས་རྗེ་གོང་མའི་ཡང་
སྲིད་དུ་ངོས་འཛིན་གནང་། དགུང་ལོ་བདུན་གྱི་སྟེང་གདན་སར་བཀོད།
སྐྱབས་རྗེ་ཐར་ཤུལ་རྡོ་རྗེ་འཆང་ལས་རབ་ཏུ་བྱུང་། བདེ་ཆེན་དུ་ཚོགས་ཆོས་
འགྲིམས། ༧ཡོངས་ཀྱི་དགེ་པའི་བཤེས་གཉེན་ཆེན་པོ་རྗེ་བློ་བཟང་བསྟན་པའི་
ཞལ་སྔ་ནས་ལ་སོགས་པ་ཡོངས་འཛིན་དམ་པ་དུ་མའི་ཞབས་རྡུལ་སྤྱི་བོར་
བླངས་ནས་གསན་བསམ་རྒྱ་ཆེར་གནང་། པཎ་ཆེན་ཆོས་ཀྱི་ཉི་མ། བླ་ཁོ་རྡོ་
རྗེ་འཆང་། པཎ་ཆེན་ཡོངས་འཛིན་འཇིགས་མེད་རྒྱ་མཚོ། སྐྱབས་རྗེ་ཐར་
ཤུལ་རྡོ་རྗེ་འཆང་སོགས་ལས་མདོ་སྔགས་ཀྱི་ཟབ་ཆོས་མང་དུ་གསན། སྐུ་
འབུམ་བྱམས་པ་གླིང་གི་མཁན་ཁྲིར་བཞུགས། བླ་ཁོ་རྡོ་རྗེ་འཆང་ལས་བསྙེན་
པར་རྫོགས། དབུས་འབྲས་སྤུངས་སྒོ་མང་གྲྭ་ཚང་དུའང་ཆོས་གྲྭ་འགྲིམས།
སྤྱི་ལོ་ང་བརྒྱད་ལོའི་བར་དུས་འཁོར་དབང་ཆེན་གནང་བ་སོགས་ལེགས་མཛད་
ཀྱི་སྣང་བ་དཀར་པོ་མཁའཁྱབ་དུ་བརྡལ་ལ། དེ་ནས་བཟུང་སྲིད་འཛིན་གྱི་བྱ་
བར་ཞུགས་ ཤིང་། རབ་བྱུང་བཅུ་བདུན་པའི་ས་སྦྲུལ་ལོར་ ( 1989ལོ)
དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན།
:31 •



མང་རའི་ལོ་རྒྱུས།
ལ་མོ་སྐུ་ཕྲེང་དགུ་བ་བློ་བཟང་བསྟན་འཛིན་ཆོས་ཀྱི་རྒྱལ་མཚན་ནི།
རབ་བྱུང་བཅུ་བདུན་པའི་ཆུ་སྤྲེལ་ལོ་(1992)ལོར་འབལ་གཞུང་གི་སར་ཡབ་
ཕག་གོ་ཐར་དང་ཡུམ་ཀླུ་མོ་སྒྲོལ་མ་གཉིས་ཀྱི་སྲས་སུ་བདུད་ཤུལ་ཀླུ་ཚང་འབལ་
ཐ་མར་འཁྲུངས། ༧ཡབ་རྗེས་བླ་མ་རིན་པོ་ཆེ་བློ་བཟང་མཁས་གྲུབ་རྒྱ་མཚོའི་
ཞལ་སྔ་ནས་དང་ཀུན་མཁྱེན་རིན་པོ་ཆེ། སྐུ་ཕྱོགས་ཆུ་བཟང་ཚང་། ཨ་ཀྱ་
ཚང་། གསེར་ཁྲི་ཚང་སོགས་ཞལ་འཛོམས་ནས་སྐུ་འབུམ་གསེར་གདུང་ཆེན་
མོའི་མདུན་དུ་ཐུགས་ཐག་བཅད། དགུང་ལོ་བདུན་གྱི་སྟེང་གདན་ཁྲིར་བཀོད།
ད་ལྟ་ཐར་ཤུལ་དགོན་དུ་ཡབ་རྗེ་བླ་མ་རིན་པོ་ཆེའི་མདུན་དུ་གསན་བསམ་
གནང་བཞིན་པའི་སྐབས་ལགས་སོ།།
ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་
སྡེ་ཆགས་ཚུལ་སྤྱིར་བཤད་པ།
དེ་ཡང་སྔོན་དུས་ཨ་རིག་སངས་རྒྱས་སྐྱབས་ཞེས་བ་རྒྱུ་རྐྱེན་ག་གེ་མོའི་དབང་
གིས་ཡུལ་བུད་དེ་སྣང་རའི་ས་དཀར་གདོང་ལ་ཡོང་ནས་གཞིས་ཆགས་ཤིང་།
དེའི་བུ་ལྷ་ཆེན་རྒྱལ་གྱིས་བོན་པོ་གདོང་སྣ་བཟུང་། དེའི་བུ་དགེ་འདུན་སྐྱབས།
དེས་ཁྲི་ཀའི་ས་སྒོ(# f)བཟུང་། དེའི་བུ་བདུད་ལ། དེ་ལ་བུ་བདུད་
ལྷ་བྱམས། བན་དེ་བྱམས། ཐར་བ་སྐྱབས་གསུམ་སྐྱེས་ཤིང་དེ་དག་གི་ཤུལ་ལ་
བདུད་ཤུལ་དང་། བན་ཤུལ། ཐར་ཤུལ་བཅས་སུ་གྲགས། བདུད་ལྷ་བྱམས་
ལས་མཆེད་པའི་ཀླུ་ཚང་གི་ཡང་མེས་རྣམས་ཀྱིས་ཀླུ་ཚང་ཆུ་མགོ་ཞེས་པར་ཡུན་
རིང་དུ་གནས་བཅས་པས་ཀླུ་ཚང་ཞེས་པའི་མིང་གིས་འབོད་པ་བྱུང་། བདུད་
ཤུལ་དང་བན་ཤུལ། ཐར་ཤུལ་གསུམ་ལ་སྤྱི་ཐར་ཤུལ་ཚོ་གསུམ་ཟེར་ཞིང་།
• 32 .



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
འདི་དག་གི་རུས་རྒྱུད་ཐད《ཐར་ཤུལ་དགེ་འདུན་ཆོས་སྐྱོང་རྒྱ་མཚོའི་རྣམ་
ཐར》དང་། 《མདོ་སྨད་ཆོས་འབྱུང» ༧ཡབ་རྗེ་བླ་མ་རིན་པོ་ཆེས་མཛད་
པའི《རྣམ་དག་ཁྲིམས་ལྡན་གླིང་གི་ལོ་རྒྱུས》སོགས་སུ་ལྡོང་གི་རིགས་ཡིན་པར་
གསུངས་ལ། ལྡོང་ཤུལ་ཆེན་བཅོ་བརྒྱད་ཀྱི་གྲས་སུ་བདུད་ཤུལ་ཡང་ཡོད་པས།
དེ་ལྟ་ན་སྤྱི་ཐར་ཤུལ་ཚོ་གསུམ་གྱི་རུས་རྒྱུད་ཀྱང་ལྡོང་ཡིན་པ་ལས་འོས་མེད་ལ།
ངག་རྒྱུན་དུའང་ལྡོང་རིགས་ལས་མཆེད་པར་བཤད་པ་དང་། དེ་ཡང་སྤྱི་ཐར་
ཤུལ་ཚོ་གསུམ་གྱི་མཆེད་ཁུངས་ཨ་རིག་ཡིན་པར་ཡོངས་སུ་གྲགས་ཤིང་། ཨ་
རིག་གི་རུས་སྒ་ཡིན་པར《རུས་མཛོད་མེ་ཏོག་སྐྱེད་ཚལ》དུ་བཤད། འདིའི་
ཆེད་དུ་ཁོ་བོས་བླ་མ་རིན་པོ་ཆེའི་དྲུང་དུ་དྲི་གཏུག་བྱས་པར་ཁོང་ནས། མདོ་
སྨད་ཀྱི་བོད་མིའི་ཁུངས་ཨ་རིག་དང་དཔའ་རིས་གཉིས་ཡིན་གསུངས། དེ་ལྟ་
ན་དཔའ་རིས་ལ་པྲ་འབྲི་ལྡོང་སོགས་རུས་རྒྱུད་དུ་མ་ལས་མཆེད་པ་ཡོད་པས།
ཨ་རིག་ཅེས་བའི་མི་སྡེ་ཆེན་པོ་འདི་ལ་ཡང་ལྡོང་དང་སྒ་སོགས་རུས་དུ་མ་ལས་
མཆེད་པ་ཡོད་པར་བཤད་ཀྱང་འགལ་བ་མེད་དོ་སྙམ། ，
དེ་ཡང་བདུད་ཤུལ་ནི་གཙོ་བོ་ཁྲི་ཀའི་ཕྱོགས་སུ་མཆེད་ཅིང་བདུད་ཤུལ་
ཕ་རྟིང་གསུམ་སོགས་མི་སྡེ་ཤིན་ཏུ་ཆེ་ཞིང་། འགའ་ཞིག་སྤྱི་ལོ1822ཙམ་ལ་
མང་རའི་མུ་གེ་ཐང་སོགས་བརྒྱུད་ནས་རྨ་ཕ་རི་དང་མཚོ་སྔོན་པོ་སོགས་སུ་
གནས་སྤོ་བྱས་ཏེ་ད་ལྟའི་བར་དུ་ས་ཆ་དེ་དག་ཏུ་བསྡད་ཡོད། བདུད་ཤུལ་ནི་
སྤྱི་ཐར་ཤུལ་ཚོ་གསུམ་གྱི་གྲས་ཡིན་ཡང་། མང་རའི་ལོ་རྒྱུས་གླེང་བ་ལ་སྐབས་
སུ་མ་འབྲེལ་བས་མ་བྲིས་སོ།།
་ བདུད་ཤུལ་ཀླུ་ཚང་དང་བན་ཤུལ། ཐར་ཤུལ་རྣམས་ཀྱི་རུ་སྡེ་མང་རར་
འོངས་བའི་རྒྱུ་རྐྱེན་ནི། བདུད་ལ་བུ་གསུམ་དང་བཅས་པ་གཙང་རྒས་ཆུ་ཁོལ་
• 33.



མང་རའི་ལོ་རྒྱུས།
ཉེ་འགྲམ་ན་སྡོད་སྐབས། སོག་པོའི་དཔོན་པོ་ཞིག་གིས་བདུད་ལར། ཁྱོད་
འདུག་ས་འདི་འདྲའི་ས་འགག་དོག་མོ་ཞིག་ག་ལ་ཡིན། ངས་ཁྱོད་ལ་རི་སྨུག་པོ་
སྨུག་པའི་སྐ་རགས་ཅན་ཞིག་སྟོན། རི་དེའི་ཕ་རོལ་ན་ཁྱོད་ཕྱིན་ཆད་འདུག་
སའི་གནས་ཡོད། རི་དེ་ངས་ཁྱོད་ཚོར་བསྟན་ཆོག་ཟེར་ནས་བྲག་དཀར་གྱི་
དབུ་རྩེ་བར་མའི་སྟེང་དུ་འགོས་ཏེ་ཨ་མྱེས་གླང་ཆེན་བསྟན་ནས། རི་གན་སྔོན་
ནས་བལྟས་ན་བན་རི་ཡིན། རྒྱབ་ནས་བལྟས་ན་བོན་རི་ཡིན། རི་གན་གྱི་
ཉིན་ངོས་ན་ཁྱོད་ཚོ་ཕྱིས་འབྱུང་འདུག་སའི་གནས་ཡོད་པས་དེ་ནས་སྡོད་དང་།
ཁྱོད་ཀྱི་བུ་རབས་ཚ་རྒྱུད་རྣམས་སྐྱ་མིས་ཉིན་ལམ་གསུམ་ཙམ་ལ་སོང་ཡང་
མཐའ་མི་བརྟོལ་བ། སྡེ་ཕན་ཚུན་བར་མི་ཤ་ལྷུང་ཡང་ནང་དམེ་མི་ཟེར་བའི་སྡེ་
ཚོ་ཆེན་པོ་ཞིག་འོངས་ངེས་ཞེས་ལུང་བསྟན་ཅིང་། ཡང་། ངས་ཁྱོད་ཚོ་ཨ་
མྱེས་བྲག་དཀར་ལ་བཅོལ་གདམས་བྱེད་དང་། དེས་ཕྱིན་ཆད་ཁྱོད་ཚོར་
མགོན་སྐྱབས་བྱ་ངེས་ཡིན་གསུངས། དེའི་རྒྱུ་མཚན་གྱིས་ཀླུའི་ཨ་རྒྱ་ཞྭ་རྒན་
ཅན་གྱི་ལག་ཏུ་ཡོད་པའི་སྤྱི་ཐར་ཤུལ་ཚོ་གསུམ་གྱི་བསྔོ་ཡིག་ཆེན་མོའི་གཤམ་དུ་
སོག་པོའི་དཔོན་པོ་དེའི་མིང་སྨྱོས་ཏེ་ཁོ་ལ་སངས་རྒྱས་ཀྱི་གོ་འཕང་འཐོབ་པའི་
སྨོན་ལམ་བཏབ་ཡོད་ཟེར། ཡང་བཤད་ཚུལ་གཞན་ཞིག་ཏུ། བདུད་ལྷ་
བྱམས་སྤུན་གསུམ་གྱི་ཕ་འདའ་ཁར་དུར་ས་ལྟ་མཁན་སྔགས་པ་ཞིག་གདན་
དྲངས་པར་ཁོས་ཁྱོད་ཚོར་ས་བཟང་བོ་ཞིག་འདུག་སྟེ། ཁྱོད་ཚོ་གནས་གཞན་
དུ་སྤོར་ན་ཕྱིན་ཆད་ཤིན་ཏུ་ཕན་མོད། འོན་ཀྱང་ང་ལ་མི་བཟང་བས་གལ་ཏེ་
ང་འདས་རྗེས་ཁྱོད་ཚོས་རང་གི་ཕ་དང་འདྲ་བའི་འདས་འཇུག་དང་དགེ་རྩ་
བསྒྲུབ་ན་ངས་ཁྱོད་ཚོར་བསྟན་ཆོག་བྱས་པར། སྤུན་གསུམ་པོས་དེ་ལྟར་བྱ་
བར་དམ་བཅས་པས་སྔགས་པས་དུར་ས་བསྟན་ཅིང་ཕ་རྒན་དེ་རུ་དུར་བཏབ།
• 34 ，



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
དེ་ནས་ཅང་མ་འགོར་བར་སྔགས་པའང་ཚེ་དུས་བྱས་བས་བུ་གསུམ་གྱིས་ཕ་
དང་མཉམ་པའི་དགེ་རྩ་བསྒྲུབས་རྗེས་རང་རང་གི་ནང་མི་ཁྲིད་དེ་སྔ་ཕྱིར་མང་
རའི་སྟོད་དུ་སྤོ་སྐྱོད་བྱས་ཤིང་། བདུད་ལྷ་བྱམས་ཀྱིས་རྫ་མགོ་དང་། བན་དེ་
བྱམས་ཀྱིས་རྫ་རྐེད། ཐར་བ་སྐྱབས་གྱིས་རྫ་འདབས་བཟུང་། ཕྱིས་སུ་བདུད་
ལྷ་བྱམས་ཀྱི་ཤུལ་ནས་ཀླུ་ཚང་མ་གཏོགས་གཞན་རྣམས་ཕྱིར་ཁྲི་ཀའི་ཕྱོགས་སུ་
སོང་ཞིང་དེར་རུ་སྡེ་ཧ་ཅང་དར་འཕེལ་བྱུང་།
ངག་རྒྱུན་ཞིག་ཏུ། སྤྱི་ཐར་ཤུལ་ཚོ་གསུམ་གྱི་རུ་སྡེ་རྒན་གྱ་ནས་ཆད་པ་
ཡིན་ཟེར་ བར་ ཡང་ དཔྱད་ གཞི་ སྣང་ སྟེ། མདོ་ སྨད་ ཆོས་ འབྱུང་ ལས།
“དབལ་ཤུལ་བན་དབོན་ཟེར་བ་ཨ་རིག་བན་དེ་དང་གཉེན་སྡེབ་བྱས། སྟོན་
མོའི་ཉིན་ཡུལ་ཆོས་ཀྱིས་གོ་མཚོན་དང་མཚོན་ཆ་མང་བོ་ཚར་དུ་བསྒྲིགས་པ་ཨ་
རིག་བན་དེས་དཔའ་ངོམས་སུ་གོ་ནས་ཁྲོས། ད་ཁོས་ཁྱོད་རྒྱུའི་བོང་མཚེ་གཱ་མ་
གྲགས་པའི་སར་གཅིག་མ་དེད་ན་ཞེས་ཁ་ཕོ་གཏམ་ནས་གཡུལ་བཤམས། ཨ་
རིག་བན་དེའི་བུ་བསད་པའི་རྐྱེན་གྱིས་ས་བུད་བརྒྱད། ཨ་རིག་གི་དམག་ཁྲི་
ཕྲག་ཅིག་གིས་རྗེས་སྙེག་བྱས། མེས་གོང་མ་དེས་ལམ་ཁའི་རྡོ་དང་བོང་བ་མང་
བོ་མདས་ཕུག་སྟེ་དཔའ་རྩལ་བསྟན་པས་ཐག་ཉེར་བཏུད་མ་ཐུབ་པའི་མོད་
མཐེན་པོའི་ཉག་གར་སླེབས། དེར་བོང་བུ་ཞིག་གྲགས་པས་སྔར་གྱི་དམ་
བཅའི་སྟེང་དུ་སླེབས་པས་དམག་ཕྱིར་ལོག”ཅེས་གསུངས་པ་ལྟར་ཨ་རིག་གི་
དམག་གིས་དབལ་ཤུལ་གྱི་རྗེས་བསྙེགས་ནས་རྒན་གྱུར་སླེབས་སྐབས་དམག་གི་
དུམ་བུ་རེ་ཆད་ནས་རིམ་གྱིས་བཱ་ཡན་དང་དཔའ་ལུང་། གཅན་ཚའི་སྣང་ར་
སོགས་བརྒྱུད་ནས་ཁྲི་ཀར་སླེབས་ཀྱང་སྲིད་པའི་ཕྱིར་རོ། །
མང་རའི་ཡུལ་དུ་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་བྱེ་བྲག་ཏུ་
• 35 •



མང་རའི་ལོ་རྒྱུས།
བཤད་པ།
༡.བདུད་ཤུལ་ཀླུ་ཚང་གི་རུ་སྡེ་ཆགས་ཚུལ།
ཀླུ་ཚང་གི་མིང་འདོགས་སྐོར་ལ། འགའ་ཞིག་གིས། ཀླུ་ཚང་ཡིན་ན་
ཀླུ་ཚང་ཞེས་མི་འབོད་པར་གློའུ་ཚང་ཞེས་འབོད་དོན་ཅི་ཡིན་ཟེར་མོད། ཡི་གེ་
སྐྱེ་གནས་བཤད་པའི་སྐབས་སུ། དབྱངས་ཨུ་ནི་མགྲིན་པ་དང་མཆུ་ལས་བྱུང་
ཞིང་དེ་ཡང་མཆུ་མ་རེག་ཙམ་དུ་ཟུམ་ཞིང་འཕང་སྨད་ནས་ཅུང་ཟད་དོག་པོར་
བྱས་པའི་བྱེད་པ་ཅན་ཡིན་པར་གསུངས་པས། ང་ཚོས་ད་ལྟ་༔ གློའུ་ཡི་སྒྲ་
གདངས་དང་མཐུན་པར་འདོན་པ་ནི་ཡི་གེའི་སྐྱེ་གནས་དང་ཤིན་ཏུ་མཐུན་ལ།
ཀློག་སྟངས་འདི་མ་ཉམས་པར་མི་རབས་ནས་མི་རབས་བར་རྒྱུན་འབྱམས་སུ་
གྱུར་ཏེ་ད་ལྟ་ཡང་གློའུ”ཡི་སྒྲ་གདངས་དང་ཉེ་བར་འབོད་ཀྱང། ཡི་གེ་མི་
འདྲའོ།།
དེ་ཡང་བདུད་ལྷ་བྱམས་ནས་མི་རབས་རེ་གཉིས་ཤིག་གི་རྗེས་སུ་གཞི་
བདག་ཆེན་པོ་ཨ་མྱེས་བྲག་དཀར་གྱི་བུར་གྲགས་པའི་ཀླུའི་ཐོ་བ་བྱུང་། ཀླུའི་ཐོ་
བའི་ཨ་ཁུ་ཞིག་གིས་ཨ་རིག་དགེ་བཤེས་ཆེན་མོ་སྤེན་ཆེན་གོང་ཐོག་ཏུ་ཡོད་པའི་
རང་གི་རུ་སྡེར(དེ་དུས་ཀླུ་ཚང་ལ་རུ་སྐོར་གཅིག་ལས་མེད་ཟེར)སྤྱན་དྲངས་
ནས་ལུག་ཚེར་མོ་ཞིག་ཕུལ་ཏེ། ངའི་མནའ་མར་བྱིས་པ་འགའ་ཞིག་བཙས་
ཀྱང་རེ་རེ་བཞིན་ཚེ་ལས་འདས་པས། ད་ལྟ་མངལ་དུ་ཡོད་པའི་བྱིས་པ་འདིར་
ཚེ་བགེག་མེད་པ་ཞིག་ཅིས་ཀྱང་མཁྱེན་ཞུས་པར། དེ་ཡོང་། ད་ཐེངས་ཀྱི་
བྱིས་པ་འདི་བུ་ཞིག་ཡིན་པར་མ་ཟད། ཁྱེད་ལ་ཐོབ་པར་འགྱུར་རོ་གསུངས།
ནུབ་དེར་དེ་རུ་བཞུགས་ཤིང་། ཕྱི་ཉིན་མནའ་མར་བུ་ཞིག་བཙས་པས་མིང་ལ་
ཐོབ་པ་བཏགས་ཞེས་ངག་རྒྱུན་དུ་རླུང་ལྟར་གྲགས་སོ།།
36 .



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
ཨ་རིག་དགེ་བཤེས་ཆེན་མོས་རྭ་རྒྱ་དགོན་པ་དགུང་ལོ་ཉེར་བཞིའི་བར་
དུ་བསྐྱངས་རྗེས་དགུང་ལོ་རེ་བརྒྱད་པ། རབ་བྱུང་བཅུ་གསུམ་པའི་ཆུ་བྱི་ལོར་
སྤྱི་ལོ(1792)ལོར་ཤིང་བཟའ་དཔོན་སློབ་ལ་གཏད་དེ་ཁོང་ཉིད་བྱ་བཏང་གི་
ཚུལ་གྱིས་བྱང་ཕྱོགས་ཀྱི་ས་ཆ་གཞན་དག་དང་མདོ་སྨད་ཀྱི་སྒྲུབ་སྡེ་མང་བོར་
ཕེབས་པར་གསུངས་པས། ཁོང་ཉིད་ཕེབས་ལམ་དུ་མང་ར་བརྒྱུད་དུས་ཀླུའི་
ཐོབ་པའི་ཨ་ཁུས་རང་གི་རུ་སྡེར་སྤྱན་དྲངས་པར་ངེས་པས། ཀླུ་ཚང་གི་རུ་སྡེ་
དེའི་སྔོན་ནས་མང་རའི་སྟོད་དུ་གནས་ཆགས་ཚར་བ་དང་། ཀླུའི་ཐོབ་པ་ནི་
དུས་རབས་བཅོ་བརྒྱད་པའི་ལོ་རབས་དགུ་བཅུའི་ནང་ཙམ་ལ་འཁྲུངས་པར་
མངོན། ཐོབ་པའི་སྤུན་མཆེད་གཞན་དག་རྡོར་རིང(རྡོར་ཀྲང)དང་འཇམ་
མེ་གཉིས། རྡོར་རིང་གི་བུ་སྔགས་པ། དེའི་བུ་ནུས་མེད་ཅིག་སྟེ་མིང་མ་ངེས།
དེའི་བུ་སྨན་པ་སྙིང་རྒྱུ། དེའི་བུ་གདུགས་དཀར་རྒྱལ། དེ་ལ་ ཤུལ་མེད།
འཇམ་མེའི་བུ་མགོན་པོ། དེའི་བུ་ཡོན་ཏན། དེའི་བུ་སྐར་མ། ཁོ་བུ་རྒྱང་
གྲགས་ཅན་ཞིག་ཡིན། དེའི་བུ་སྤྱི་འདུ། དེའི་བུ་ཁྱི་མོ་ཐར། དེ་རྗེས་སྒྲོལ་
སྐྱབས་དང་རུ་བྷ་སོགས་སོ།།
ཀླུའི་ཐོབ་པ་ལ་བུ་གཟུང་ངེ་དང་ཀླུའི་ཕ་ལོ་དཔའ་མཁར་ཚེ་རིང་།
གཞན་གཅིག་དང་བཅས་བུ་གསུམ་བྱུང་ཡང་གཞན་པ་དེ་ཆུང་དུས་སུ་ཤི་ཟེར།
ཀླུའི་ཕ་ལོ་ནི་ཆུ་སེར་སྤེན་མ་ལུང་གི་དཔའ་མཁར་བསྟད་རྗེས་བཙས་པས་མིང་
དེ་སྐད་བཏགས། འདི་སྐབས་ཀླུའི་ཕ་ལོའི་རྟ་རྐྱང་ཕྲུག་མགར་རྩེའི་ཇག་པས་
དེད་པས། མགོ་ཡོན་སྐར་མ་དང་ར་ཚང་བོའུ་ཆི་སོགས་བུ་རྒོད་འགའ་མགར་
རྩེ་ཕྱོགས་སུ་ཉུལ་མར་སོང་བའི་ལམ་དུ་རྩོག་གེའི་དགོན་ཞེས་པའི་བོན་པོའི་
དགོན་པ་ཞིག་གི་ནོར་ཁྱུ་དེད་འོངས་པས་བོན་དགོན་དེས་ཚོགས་སླང་ཀླུ་ཚང་
: 37.



མང་རའི་ལོ་རྒྱུས།
ཕྱོགས་སུ་ཁ་སྦུབ་སློག་ནས་དམོད་བོར་བས་ཀླུ་ཚང་ལ་བྱད་རྟགས་མང་དུ་བྱུང་
སྟེ་ཐབ་ཀྱི་སླ་ངའི་ནང་དུ་ལུག་གི་རྒྱུ་མ་འཚོད་བཞིན་པ་གློ་བུར་དུ་སྦྲུལ་དུ་གྱུར་
བས་ཀླུའི་སུག་ཏིས་ཚམ་ཚོམ་མེད་པར་གྲིས་བཅད་པས་སླར་རྒྱུ་མར་སོང་ཟེར་
ཞིང་། རེབ་དེར་ཀླུ་ཚང་ལ་གཞོན་སྲི་ལངས་ནས་མི་མང་བོ་ཞིག་ནད་ཀྱིས་
འདས་ཟེར།།
མགར་རྩེ་བླ་མ་དམར་ཐོ་ཟེར་བ་ཀླུ་ཚང་གིས་བསད་པས་མགར་རྩེ་བླ་མ་
གློ་བླངས་(རང་བོ་ནང་སོའི་ཐོབ་གློ་བུར་དུ་བླངས་པས་མིང་དེ་ཐོགས)ཀྱིས་ཆུ་
ཁོག་ཤོག་ཁ་བཅུ་གཉིས་ཀྱི་དམག་ཆེན་དྲུངས་འོང་པས་ཀླུ་ཚང་གི་རུ་སྡེ་རེ་ཞིག་
ཀྱེ་ཕུར་དུ་བྱོལ་དགོས་བྱུང་། འདི་དུས་ཀླུའི་འབུམ་ཁོ་ལོ་ཉེར་གཅིག་ཡིན་ཟེར།
ཡིན་ན་ཡང་མང་རའི་ཉིན་ངོས་སུ་སྡོད་པའི་བན་ཤུལ་གྱིས་མགར་རྩེ་ལ་རྒོལ་
ལན་བསློགས་ཏེ་བན་ཤུལ་ཉིན་ཐ་གདའ་བན་གྱིས་མགར་རྩེ་བླམ་གློ་བླངས་
བསད་ཅིང་སྒལ་གཞུང་གི་སྐྱི་པགས་ཀྱང་དྲས་ནས་འོངས་ཟེར། ་ཕན་ཚུན་གྱི་
མི་མང་པོ་བསད་པས། ས་མང་སྟོད་ལུང་བ་ཁྲག་གིས་གང་། ས་སྐྱིད་གསུམ་
ལུང་བ་རོ་ཡིས་གང་། ཞེས་པའི་གཡུལ་འགྱེད་ཆེན་པོ་དེ་བྱུང་།
ཀླུའི་གཟུང་ངེའི་བུ་ཀླུའི་འབུམ་ཁོ། རབ་བྱུང་བཅུ་བཞི་བའི་མེ་ཕོ་སྦྲུལ་
གྱི་ལོར་(སྤྱི་ལོ1836ལོ) སྐྱེས། ལོ་བཅུ་གསུམ་ཐོག་འབྲོང་ཞིག་གི་རྔ་མས་
འཇུས་ཏེ་བསད་པས་མགར་རྩེའི་ཇག་པས་ལེན་མ་ཐུབ་ཟེར་ཞིང་། ལོ་བཅོ་
བརྒྱད་སྟེང་ཟི་ལིང་ཨམ་བན་གྱི་ས་ནས“སྦྲ་ནག་སྡེ་བ་བཅུ་བདུན་ལ་དབང་
བའི་ཁྱེའུ་འབུམ་ཁོའི་ཐམ་ག་”ཞེས་རྒྱ་བོད་ཡིག་རིགས་གཉིས་ཀྱིས་བྲིས་པའི་
ཆན་ཧུའི་ཐམ་ག་དང་ཁུ་ལིང་ནག་པོའི་ཞྭ། བྱུ་རུ་དམར་པོའི་ཏོག རྨ་བྱ་
སྔོན་མོའི་སྒྲོ་དང་བཅས་པ་བླངས། དེ་ནས་བཟུང་ཀླུའི་ཨ་རྒྱ་ཞྭ་རྒན་ཅན་ཞེས་
， 38 ，



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
གྲགས་ཤིང་། སྐྱེ་བོ་ཁ་སྟབས་ཅན་དག་ལ་ཁ་དགའ་ངོ་འཛིན་སོགས་མི་བྱེད་
ཅིང་སྤྲང་བོ་དང་ཉམ་ཆུང་རྣམས་མཐོང་ཚེ་སྔོན་བསུ་བ་དང་བྱམས་ཀྱིས་སྐྱོང་
པ་སོགས་མདོར་ན“དཔོན་པོ་བྱང་ཆུབ་སེམས་དཔའི་གདུང་རྒྱུད” ཅེས་
བསྔགས་པ་དོན་ལ་གནས་སོ།
དཔོན་པོ་འདི་བའི་རིང་ལ། ཀླུ་ཚང་གི་སྤྱི་དགོན་གཉིས་ཚུགས་ཤིང་
དར་ལ་ཁྲི་ཀའི་ཇོ་བོའང་བསྐྱར་གསོ་བྱས། འདིའི་སྔོན་འབའ་མང་ར་ས་ཆར་
བོད་སོག་འདུས་པའི་མདའ་ཚན་བཅོ་ལྔ་ཡོད་པའི་ནང་ནས་མདའ་ཚན་བཅུ་
གཅིག་རུ་སྡེ་སྤར་ནས་རྩེ་གཞུང་སོགས་སུ་སོང་ཞིང་། མདའ་ཚན་བཞི་རེ་ཞིག་
ཐར་ཤུལ་ཚོ་གསུམ་དང་འཆམ་མཐུན་ངང་བསྡད་ལ། ཕྱིས་སུ་དེ་དག་ཀྱང་
རྐྱེན་དབང་གིས་སྡོད་མ་བྲ་བར་མཚོ་སྔོན་པོའི་ཉེ་འགྲམ་གྱི་དཀར་ཐང་མར་
ཁུའི་མཚོ་མོ་ཞེས་པར་གནས་གཞི་སྤར་དགོས་བྱུང་། ཡིན་ན་ཡང་མདའ་
བཞིའི་ར་ཚང་ཤུལ་དུ་བསྡད་དེ་ཀླུ་ཚང་གི་སྡེ་ཁྲོད་དུ་འདྲེས་བ་ད་ལྟའི་འབལ་ཐ་
མའི་ར་ཚང་འདིའོ།།
ཀླུའི་ཨ་རྒྱ་ཞྭ་རྒན་ཅན་གྱིས་སྦྲ་ནག་འབྲོག་སྡེ་བཅུ་བདུན་ལ་དབང་
བསྒྱུར་ཅིང་། དེ་དག་གི་དྲངས་འདྲེན་ཐད་ལ། གུང་རུ་རྒྱན་བཟང་བས།
མེ་ཏོག་ཕལ་ཆེར་ཆུ་བོའི་འགྲམ་དུ་སྐྱེ།། གཏམ་རྣམས་ཕར་ཆེར་འདོད་པའི་
ཕྱོགས་ནས་འབྱུང་། ཞེས་གསུངས་བ་ལྟར་རང་རང་གི་ཞེ་འདོད་བཞིན་
འཆད་པ་མང་ཕྱིར། ཁོ་བོས་ཁ་ཚོན་གཅོད་མ་ནུས་པས། ལོ་རྒྱུས་སྨྲ་བ་
རྣམས་ཀྱིས་གཟུ་བོར་གནས་པའི་རྒན་པོ་དག་གི་ངག་ལས་འཚོལ་བར་ཞུའོ།།
《བདུད་ཤུལ་ཀླུ་ཚང་གི་ལོ་རྒྱུས་མདོར་བསྡུས»ཞེས་བ་ལས། ཀླུའི་
འབུམ་ཁོའི་ཚེ་སྨད་དུ། ལ་མོ་ཚོགས་གཉིས་རྒྱ་མཚོར་རྟ་རྒོད་མ་སུམ་བརྒྱ་བྱིན་
: 39 •



མང་རའི་ལོ་རྒྱུས།
ནས་ས་ཉོས་ཞེས་པ་ནི་ཆེས་ཆེར་ནོར་བ་སྟེ། ལ་མོ་ཚོགས་གཉིས་རྒྱ་མཚོ་ནི་
རྒྱལ་དབང་སྐུ་ཕྲེང་གསུམ་པ་དང་དུས་མཉམ་ཡིན་ལ། ཀླུའི་འབུམ་ཁོའི་དུས་
ཀྱི་ལ་མོ་ཞབས་དྲུང་ནི། སྐུ་ཕྲེང་བདུན་པ་རྗེ་དགེ་འདུན་བསྟན་འཛིན་ནོར་བུ་
ཡིན་པས་དེའི་བར་དུ་ལོ་བརྒྱ་ཕྲག་དུ་མ་ཞིག་རྒྱུགས་པས་སོ།།
སྐབས་འདིར་ཀླུའི་འབུམ་ཁོས་ལ་མོ་ཚང་ལ་རྟ་རྒོད་མ་སུམ་བརྒྱ་ཕུལ་
ནས་ས་ཉོས་ཞེས་ཀླུ་ཚང་གི་རྒན་པོ་དག་གི་ངག་རྒྱུན་དུ་གྲགས་ཤིང་། འདིའི་
སྐོར་ལ་རྩོད་གླེང་དང་བཤད་ཚུལ་སྣ་ཚོགས་ཤིག་འདུག་ཀྱང་མ་བྲིས་སོ།
ཨ་རྒྱ་ཞྭ་རྒན་ཅན་གྱི་བུ་ཀླུའི་སྙིང་བྷ་དང་ཀླུའི་དཀའ་ཡེ་བཙན་པོ་མ་
གཉིས་ཡིན་ལ། སྙིང་བྷ་བོན་རྒྱུར་མག་པར་སོང་ཞིང་ཕྱིས་རུ་དྲུད་ནས་ཀླུ་ཚང་
གི་སྡེ་གྲལ་དུ་འོང་ཡང་བོན་པོས་མཐུ་བཏང་ནས་བཀྲོངས་ཟེར། བུ་མོ་ཁ་གྱའི་
བན་དེ་རྒྱལ་ལ་མནའ་མར་བྱིན་ཅིང་1898ལོར་བུ་པ་ཧྲེ་སྐྱེས་པ་སླར་ཨ་རྒྱ་ཞྭ་
རྒན་ཅན་གྱིས་བུ་སྐལ་དུ་བླངས། ཨ་རྒྱ་ཞྭ་རྒན་ཅན་འདའ་ཁར། ཁོང་གི་
དཔོན་ཐོབ་དང་ཐམ་ག་ཡོངས་རྫོགས་བུ་ཚབ་པ་ཧྲེ་ལ་སྤྲད་ཅིང་། བུ་དཀའ་
ཡེས་སྔར་སྲོལ་བཞིན་སྦྲནག་སྡེ་བ་བཅུ་བདུན་དང་ཤ་བྲང་ཚོ་དྲུག་སོགས་ལ་
དབང་བསྒྱུར། ཀླུའི་ཕ་ལོ་དཔའ་མཁར་ཚེ་རིང་ལ་བུ་བདུན་ཏེ། ཡུམ་མེ
(ཁོ་སྐྱེས་དུས་ཡུམ་ཞིག་བླུས་པས་མིང་དེ་བཏགས) ཚེ་རིང་། ཚག་དམར།
གླུམ་ཁོ། འཇམ་པོ(གྲྭ་པ)ཟད་པོ(གྲྭ་བ) བཅས་དྲུག་དང་། བུ་གཅིག་
ཆུང་དུས་སུ་རོང་བོས་བསད་པས། ཡོངས་གྲགས་སུ་ཕ་ལོའི་བུ་དྲུག་ཅེས་ཟེར།
ཡུམ་མེའི་བུ་ནི་བླ་ནག་རི་ཁྲོད་པའི་ངག་རྩོམ་ལས། ཀླུའི་བོན་ན་གངས་
སེང་དཀར་བོ་ཟེར།། ཞེས་བསྔགས་པའི་ཀླུའི་བོན་ནེ་ཡིན་ལ། དཔོན་པོ་འདི་
བས་ཐར་ཤུལ་ཚོ་གསུམ་ནས་གསར་བ(དབུས་མཇལ་བ)དུད་ཁ་བརྒྱ་ཕྲག་
• 40 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
ལྷག་ཁྲིད་ནས་དབུས་ལམ་བཏོད་ཅིང་། སེ་བོ་སྐུ་ཆེན་སུམ་མདོ་ནས་འབྲོང་
རྭས་ལབ་ཙེ་བསྟད་པ་དང་། སེ་འབྲས་དགེ་གསུམ་ལ་མང་ཇ་ཡང་ལན་ཁ་ཡར་
བསྐོལ། ཀླུ་འབུམ་ཁང་ཚན་ལ་ཁང་གསར་བརྒྱབ། བོད་སྡེ་བ་གཞུང་ནས་
ཀླུའི་རྒྱལ་བོ་ཞེས་པའི་ལུང་ལས་ཀྱི་གཟེངས་བསྟོད་ཐོབ་པས་དེ་ནས་བཟུང་ཀླུའི་
རྒྱལ་བོ་ཞེས་གྲགས་པ་བྱུང་ཟེར། གཞན་ཀི་རྟི་ཚང༌(ཀི་རྟི་བློ་བཟང་འཕྲིན་
ལས་ཡིན་ནམ་སྙམ)བླ་མར་བསྟེན་ཅིང་། ཁོང་ནས་ཀིརྟིའི་བཀའ་ཤོག་ཟེར་
བ་ཡང་གནང་།
ཀླུའི་རྒྱལ་བོ་དང་དཔོན་པོ་དཀའ་ཡེ་གཉིས་ཀྱི་རིང་ལ་ལ་མོ་ཞབས་དྲུང་
ཚང་དང་ཀླུ་ཚང་གི་བར་ལ་ས་རྩོད་ཀྱི་དོན་རྐྱེན་བྱུང་ཞིང་མཇུག་མཐར་ཟི་ལིང་
ཨམ་བྷན་དང་ལན་ཀྲུའི་ཚོང་ཏུའི་སྟུན་ནས་ཐག་གཅོད་བྱས་ཟེར།
ཚེ་རིང་གི་མིང་ལ་ཚེ་རིང་གདོང་དམར་ཟེར་ཞིང་། བེ་ཧུའི་ཐོབ་བླངས།
ཀླུ་ཚང་དང་ཨོའུ་རྒྱ་འཁྲུག་དུས། ཁོ་དཔའ་མཛངས་རྟུལ་ཕོད་ཅན་ཞིག་ཡིན་
པས་ཨོའུ་རྒྱུའི་ཕྱོགས་ནས། མ་ཅིག་ཤ་ཟ་ཧོར་མོ།། ཤྭ་ཡུ་མོ་འགའ་རུ་སྤྲུལ་
ནས། ཀླུ་ཚང་གི་འདབས་ནས་བུད་དེ། ཀླུའི་ཚེ་རིང་ཚེ་འདའ་བྱེད་དགོས།།
ཞེས་ཁོ་ཚོའི་སྲུང་མ་ཤ་ཟ་ཧོར་མོ་ཞེས་བ་དེ་བསྐུལ་བས། ཀླུའི་ཚེ་རིང་གིས་
ཨོའུ་རྒྱའི་ཕྱོགས་སུ་སོ་མྱུལ་བྱེད་སྐབས། མདུན་ཕྱོགས་ནས་རི་དྭགས་ཤྭ་བ་
འགའ་བྲོས་བའི་ཕྱི་བཞིན་དེད་པས་དེས་ཨོའུ་རྒྱའི་འཇབ་དམག་གི་དཀྱིལ་དུ་
ཁྲིད་ནས་དཔའ་རྩལ་ངོམས་ལོང་མ་བྱུང་བར་ལུས་ལ་མདའ་མང་བོ་ཕོག་ཀྱང་
ཡུན་རིང་ཞིག་ལ་ཁོ་རང་གི་གྲི་མགོར་ཁེན་ནས་མ་འགྱེལ་བར་བསྡད་པར་
གྲགས། དེའི་བུ་གཡང་རྒྱལ། དེའི་བུ་སྟག་རྒན། དེའི་བུ་བསོད་ནམས་ཐར།
ཀླུའི་རྒྱལ་བོའི་བུ་དཔོན་པོ་ཁྲོ་རྒྱལ་དང་བཀྲ་ཤིས་(ཨ་བཀྲ) བན་ཤུལ་
• 41 •



མང་རའི་ལོ་རྒྱུས།
དཔོན་པོ་ཤཱཀྱ། ཀ་བྷོའུ། འབུམ་པ(པེ་བྷེ)བ་རྒྱ་བཅས་ཡིན། བུ་ཁྲོ་རྒྱལ་
དཔོན་པོ་དཀའ་ཡེ་ལ་བུ་སྐལ་དུ་བྱིན། ཁྲོ་རྒྱལ་རང་ལོ་སོ་གཉིས་ཐོག་ཟི་ལིང་
ཀྲུའུ་ཞིས(མ་པུ་ཧྥང)ཐོབ་དང་ཐམ་ག ད་དུང་དཀྲུམ་མདའ་ཞིག་ཀྱང་བྱིན་
པ་དང་། གཞན་ཕོགས་ནས་ཀྱང་གནང་། རྗེས་སུ་ཀླུའི་དཀའ་ཡེས་མ་པུ་
ཧྥང་ལ་ཁྲལ་ཇི་བཞིན་མ་སྤྲད་སྟབས་མ་པུ་ཧྥང་གིས་ཁོང་ལ་དུག་དྲངས་ནས་
བཀྲོངས། དེ་རྗེས་དཔོན་པོ་སྲེ་རྒོད་ཀྱིས་ཀྱང་མ་པུ་ཧྥང་གི་ཁྲལ་བསྡུ་ལམ་
ལུགས་ལ་ངོ་རྒོལ་བྱས་ཤིང་། མ་མོའི་མཚན་མ་ཞེས་བའི་ས་ཆར་གུང་ཁྲན་ཏང་
གི་བཟོ་ཞིང་དམར་དམག་འགོག་ཏུ་བཙན་ཤུགས་ཀྱིས་འགྲོ་རུ་བཅུག་ཀྱང་ཁག་
འགེལ་ས་སྣ་ཚོགས་བཙལ་ནས་གཡོལ་ཅི་ཐུབ་བྱས། ཁོས་ད་དུང་ཁམས་པའི་
སྙིང་རྡེབ་གྲོགས་སུ་བཀུག་ནས་མ་པུ་ཧྥང་དང་ཁྲི་ཀའི་པང་པིན་གཉིས་འབྲོག་
ཕྱོགས་ལ་འོངས་པའི་གོ་སྐབས་དང་བསྟུན་ནས་ལྐོག་གསོད་བྱེད་རྒྱུའི་འཆར་
གཞི་བཀོད་ཀྱང་སྐབས་དེར་ཀླུ་ཚང་གི་སྡེ་གྲལ་དུ་བདུད་ཤུལ་བླ་བྲང་ཞི་ལི་ཟེར་
བའི་ནང་རུལ་བ་ཞིག་ཡོད་པ་དེས་མ་པུ་ཧྲང་ལ་གསང་བརྡ་སྤྲད་པས་ལམ་ལྷོང་
མ་བྱུང་བར་གྲགས། རྗེས་སུ་དཔོན་པོ་ཧྥེ་རྒོད་སྐུ་འབུམ་བྱམས་པ་གླིང་དུ་པཎ་
ཆེན་ཆོས་ཀྱི་ཉི་མར་མཇལ་བར་འགྲོ་བའི་ལམ་སྐབས་ནས་པང་པིན་སོགས་ཀྱིས་
གཡོ་ཐབས་ཀྱིས་བཟུང་སྟེ་དམར་གསོད་བྱས།
དཔོན་པོ་སྲེ་རྒོད་ཚེ་ལས་འདས་རྗེས། ཁོའི་ཞྭ་དང་ཏོག་དཔོན་པོ་ཁྲོ་
རྒྱལ་ལ་སྤྲད་པ་མ་གཏོགས་ཐམ་ག་སྤྱི་ལོ་ང་བརྒྱད་ལོའི་བར་དུ་ནང་མིས་ཉར་
ཚགས་བྱས་ནས་བཞག དཔོན་པོ་སྲེ་རྒོད་ལ་བུ་མོ་ཞིག་མ་གཏོགས་བུ་མ་བྱུང་།
དཔོན་པོ་ཁྲོ་རྒྱལ་གྱིས་བཅིངས་འགྲོལ་རྗེས་སུ་ཁྲི་ཀ་རྫོང་གི་སྲིད་གཞུང་ཨུ་ཡོན་
དང་མི་དམངས་འཐུས་མིའི་འགན་ཁུར། ཀོས་ནན་རྫོང་བཙུགས་རྗེས་ཁོས་
• 42 .



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
ཀླུའི་ཏ་མེན་ཆན་ཧུ་ཁྲོ་རྒྱལ་དང་སྐབས་དེའི་མང་ར་རྫོང་གི་
རྫོང་ཨུའི་ལིས་ཧྲུའུ་ཅི་(གཡས)དང་ཀའོ་རྫོང་དཔོན་
གསུམ་གྱིས་1953ལོར་བསྐྱོན་པའི་སྐུ་པར།
རྫོང་དཔོན་གྱི་འགན་ཡང་ཁུར། 1955ལོ་ནས་1958ལོ་བར་མཚོ་ལྷོ་ཁུལ་གྱི་
ཁུལ་དཔོན་གཞོན་པར་བསྡད། ཁོ་ལ་བུ་རྣམ་ཐར་རྒྱལ་དང་ཚེ་ཐར་འབུམ་
• 43 •



མང་རའི་ལོ་རྒྱུས།
གཉིས་སྐྱེས། རྣམ་ཐར་རྒྱལ་གྱིས་དེ་སྔའི་བོ་བོ་བན་གྱི་ཞིང་རའི་ཁྲང་ཀྲང་གི་
འགན་ཁུར། དེའི་བུ་འུ་རྡོ། ཚེ་ཐར་འབུམ་ད་ལྟ་རྩེ་ཁོག་རྫོང་སྲིད་གྲོས་ཀྱི་
རྒྱུན་ལས་ཨུ་ཡོན་ཡིན།
ཀླུའི་ཕ་ལོའི་བུ་གསུམ་པ་ཚག་དམར་གྱི་བུ་ནི། བླ་ནག་དམ་ཆོས་རྒྱ་
མཚོའི་ངག་རྩོམ་ལས། ཀླུའི་ཀླུ་འབུ་རྒྱ་སྟག་དམར་ཡག་ཟེར།། ཞེས་བསྔགས་
པའི་ཀླུ་འབུ་དང་འབུམ་པ། ཀུ་ལོ་བཅས་སོ།།
ཀླུ་འབུའི་བུ་ཚེ་བྷ། དེའི་བུ་ཀླུའི་གནམ་ལྷ་ཐར། དེའི་བུ་མགོན་པོ་ཚེ་
རིང་ངོ། འབུམ་པའི་བུ་ཀླུའི་ཕ་ལོ་རྗེས་མ་དེ་ཡིན་ལ། འདི་བ་དཔའ་རྩལ་
ཤིན་ཏུ་ཆེ་བས་འབྲོང་རྒོད་ཅིག་གི་རྔ་མས་བཟུང་སྟེ་བསད་པར་གྲགས། དེའི་
བུ་བན་དེ། དེ་ལ་བུ་མ་བྱུང་།
ཀླུམ་ཁོའི་བུ་ནི། བླ་ནག་དམ་ཆོས་པའི་ངག་རྩོམ་དུ། ཀླུའི་དགེ་སློང་
བྱ་རྒྱལ་ཁྱུང་ཆེན་ཟེར། ཞེས་བའི་ཀླུའི་དགེ་སློང(སྔོན་ཆད་རྭ་རྒྱུར་གྲྭ་བ་བྱས་
ཀྱང་ཕྱིས་སྐྱ་སར་བབས་ཏེ་ཁྱིམ་ཐབ་བཟུང་ཞིང་སྲིད་དོན་ལ་ཧ་ཅང་མཁས་)
ཡིན། དེའི་བུ་ཀླུ་རྒྱལ། དེའི་བུ་ན་ཁོ། དེའི་བུ་ཕུན་ཚོགས། དེའི་བུ་གནམ་
སྐྱབས་རྒྱལ། །
ཀླུའི་རྒྱལ་བོའི་བུ་གཉིས་བ་བཀྲ་ཤིས་སམ་ཨ་བཀྲ་ཞེས་པ་དེ་ཡིན་ལ།
ཁོས་ལོ་ངོ་ཉེར་གསུམ་ལ་བརྒྱ་དཔོན་ཁུར། དེ་ལ་བུ་སྟག་ཕྲུག་དང་ཀུ་ནེ། ཚེ་
བྷེ། ཀུན་ཐར་རྒྱལ། བློ་བཟང་དང་ལྔ་ལས། སྟག་ཕྲུག་ལ་བུ་མ་བྱུང་། ཀུ་
ནེའི་བུ་གཡང་འབུ་ཐར། དེའི་བུ་ཡུ་རྡོ་རྒྱལ།
ཚེ་བྷིའི་བུ་ཚེ་བརྟན། ད་ལྟ་ཀོས་ནན་རྫོང་སྲིད་གྲོས་ཀྱི་ཀྲུའུ་ཞི་གཞོན་
པ་ཡིན། ཀུན་ཐར་རྒྱལ་ལ་བུ་མེད།
• 44 ，



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
བློ་བཟང་གི་བུ་དཀོན་མཆོག ད་ལྟ་ཀླུ་ཚང་དགོན་གྱི་གྲྭ་བ་ཡིན།
བན་ཤུལ་དཔོན་པོ་ཤཱཀྱའི་ལོ་རྒྱུས་བན་ཤུལ་སྡེ་བའི་ལོ་རྒྱུས་སུ་གསལ།
ཀ་བྷོའུ་ཡི་བུ་ཀླུའི་སྟག་ལྷ་དང་ཨ་ལགས་ཕྱག་ཤུལ་ཀེ་ཐོ་བཅས་སོ།།
ཀླུའི་སྟག་ལ་བུ་མ་བྱུང་། ཀེ་ཐོའི་བུ་ཆོས་མགོན་རྒྱལ། པདྨ་རྒྱལ།
གདུགས་དཀར་རྒྱལ།
འབུམ་པའམ་པེ་བྷེ (གཅེས་མིང)ཡི་བུ་ཨ་ཁུ་ཤེས་རབ་ལྟག་ནར། དེ་
གྲྭ་བ་བྱས་རྗེས་ཨོ་རྒྱན་བུ་སྐལ་དུ་བླངས། འདི་ཨོ་བྷེའི་ཕ་སྤུན་ཡིན། བ་རྒྱུ་ལ་
བུ་མེད་དོ།།
ཀླུའི་རྒྱལ་བོའི་སྲིང་མོའི་བུ་མོའི་བུ་དཔོན་པོ་ལོ་རྒྱུ་དང་། ཀླུའི་འཇམ་
དཔལ། ཨོ་རྒྱན། བཀྲ་སྐྱབས། དཔའ་ཆེན། ད་དུང་གཞན་ཞིག་ཀྱང་ཡོད་
མོད་མིང་མ་ངེས།།
དཔོན་པོ་ལོ་རྒྱུ་ལ་མཚན་སྙན་གྲགས་ཆེ་ཞིང་། 1938ནས1949ལོ་
བར་བརྒྱ་དཔོན་ལ་བསྡད། 1949ལོ་ནས་བཟུང་ཁྲི་ཀ་རྫོང་གི་མི་དམངས་
འཐུས་མི་དང་རྫོང་སྲིད་གཞུང་གི་ཨུ་ཡོན། ཀོས་ནན་རྫོང་གི་རྫོང་དཔོན་
གཞོན་པ་སོགས་ཀྱི་འགན་ཁུར། དེ་ལ་བུ་ལྷ་འབུམ་དང་ཀླུ་རྒྱལ་གཉིས་སྐྱེས།
ཀླུའི་འཇམ་དཔལ་གྱི་བུ་ཨོ་བྷེ་དང་བསྟན་འཛིན། ཨོ་བྷེས་ད་ལྟ་བོན་རྒྱ་
ཞང་གི་ཞང་ཀྲང་གི་འགན་ཁུར་ཡོད།ཨོ་རྒྱན་དང་བ་སྐྱབས། དཔའ་ཆེན་
རྣམས་ལ་ཤུལ་མ་བྱུང་ངོ།།
དེ་ལྟར་ཀླུ་ཚང་གི་དཔོན་རབས་ལུ་གུ་རྒྱུད་དུ་བྱུང་བ་ལས། དཔོན་པོ་
ཕལ་ཆེ་བ་ཆོས་ལ་དད་ཅིང་འབངས་ལ་བརྩེ་བས“དཔོན་པོ་བྱང་ཆུབ་སེམས་
དཔའི་གདུང་རྒྱུད”ཅེས་གྲགས་ཤིང་། དེ་དག་གིས་གང་ལ་དབང་དུ་བསྒྱུར་
• 45 •



མང་རའི་ལོ་རྒྱུས།
བའི་ཀླུ་ཚང་རུ་སྡེ་ལའང་བྱེ་བྲག་ཚོ་བ་བཞི་སྟེ། ཆུ་མགོ་གཞུང་དུ་གནས་ཆགས་
པའི་ཀླུའི་དཔོན་ཚང་ཕྱོགས་གཅིག་དང་། ཀླུའི་འབའ་ཐ་མ་ཕྱོགས་གཅིག་
རྒྱ་ཤིང་། ནགས་རོལ། རུ་མང་། ཀླུའི་ཞོལ་མ། གཡོན་གཞིས་སོགས་
ཕྱོགས་གཅིག གོང་བ། སུག་སྐོར། སུ་རུག་བཅས་ཕྱོགས་གཅིག་སྟེ། འདི་
དག་ལ་ཀླུའི་ཚོ་བ་བཞི་ཟེར་ཞིང་། འདི་དག་ལས་ཀླུའི་དཔོན་ཚང་ནི་ཀླུའི་
གཟུང་ངེའི་ཤུལ་ཡིན་ལ། ཀླུའི་འབའ་ཐ་མ་ཀླུའི་དཔའ་མཁར་གྱི་ཤུལ་དང་།
རྒྱ་ཤིང་ནགས་རོལ་རུ་མང་སོགས་ཀླུའི་གནམ་སྐྱབས་ཀྱི་ཤུལ་དང་། གོང་བ་
སུག་སྐོར་སོགས་ཀླུའི་སྙིང་ཁོའི་ཤུལ་ཡིན་ནོ།།
ཀླུ་ཚང་གི་ཚོ་བ་འགའ་ཞིག་གི་ལོ་རྒྱུས་བྱེ་བྲག་ཏུ་བཤད་པ་ལ།
༡.རྒྱ་ཤིང་།
ཨ་མྱེས་རྒྱུ་ཤིང་ཟེར་བའི་རིང་ནས་བཟུང་ཚོ་བ་འདིའི་མིང་ལ་རྒྱ་ཤིང་
ཐོགས། ཀླུའི་སུག་ཏི་དང་དུས་མཉམ་དུ་ཚོ་བ་འདི་ནས་མཁར་བྱམས་རྒྱ་ལྡང་
ཟེར་བའི་སྐྱེས་བུ་རླབས་ཆེན་ཞིག་འཁྲུངས། ཁོས་ག་ཏི་དུང་ཕྱུར་ཞིག་བཏོན་
པས། མདའ་མཚོན་གང་གིས་མི་ཆོད་པར་གྲགས། རྒྱ་ཤིང་རབ་བརྟན་ཟེར་
བས་རྗེ་གསེར་ཁང་བའི་སྐུ་གདུང་དབུས་ནས་སྤྱན་དྲངས། ཀླུའི་ཕ་ལོ་རྗེས་མ་
དང་དུས་མཉམ་དུ་ཀླུའི་དོ་དོ་སྤྱན་མ་ཞེས་གྲགས་ཅན་དེ་བྱུང་། ཁོ་གཏམ་ཁ་
ལྕེལ་ཧ་ཅང་མཁས་ཤིང་ཀླུའི་ཕ་ལོ་ལ་ཆབ་སྲིད་ཐད་རོགས་འདེགས་ཆེན་པོ་
བྱས། དེའི་བུ་ཡུམ་སྐྱབས་རྒྱལ། ཡང་ཚོ་བ་འདིར་རྒྱུ་ཤིང་པ་བོ་ཟེར་བ་བྱུང་།
དེ་རྗེས་རྒྱུ་ཤིང་འབུམ་རྒྱལ། དེ་རྗེས་ཀླུའི་ནོར་རྒན་བྱུང་། འདི་བ་བློ་རིག་
སྐྱེན་ཅིང་གཏམ་སྨྲ་བར་ཧ་ཅང་མཁས། དེའི་བུ་རྒྱ་ཤིང་སྐར་མ་སྟག་དང་
དཔའ་འབུམ་རྒྱལ་སོགས། གཞན་ཡང་རྒྱ་ཤིང་བློ་གྲོས་སོགས་ཡོད། ༈སྐྱེ་སྐུ་
• 46 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
ཕྲེང་གཉིས་ཀྱང་སྔ་ཕྱིར་ཚོ་བ་འདི་ནས་འཁྲུངས།
༢.ནགས་རོལ།
ཚོ་བ་འདིར་ནགས་རོལ་རུ་འབའ་དང་དཔལ་མགོན་ཐལ་སུག་སོགས་
མི་སྣ་གྲགས་ཅན་དང་། ནགས་རོལ་སྒྲོལ་མ་ཞེས་པའི་བུ་རབ་དེ་ང་བརྒྱད་ལོར་
ཀྱེ་ཕུར་ནགས་གསེབ་ནས་ཚེ་སྲོག་ཤོར།
༣.རུ་མང་།
ཚོ་བ་འདི་སྔོན་ཆད་ནགས་རོལ་ལས་ལོགས་སུ་གྱེས་ཤིང་། རུ་བ་མང་
བོ་ལྷན་དུ་འབབ་པའི་ཆ་ནས་རུ་མང་ཐོགས། རུ་མང་འཇམ་དབྱངས་བཟུར་
རུ་དང་རུ་མང་ལྷ་མོ་ཐར་སོགས་མི་སྣ་གྲགས་ཅན་འགའ་རེ་བྱུང་། ལྷ་མོ་ཐར་
གྱི་བུ་དབང་རྒྱལ། དེའི་བུ་རུ་མང་དཔའ་རྡོ། གཞན་ཡང་རུ་མང་ཀུན་བཟང་
རྒྱལ་དང་བཀྲ་ཤིས་ཁྲ་རིང་། རུ་མང་འབྲུག་རྒྱལ་དང་ཐར་བཟའ་གཉིས་ཀྱི་
སྲས་སུ་རུ་མང་དགེ་བཤེས་བྱམས་འཕྲིན་ཚང་འཁྲུངས། དེ་མིན་ཀླུའི་ཆོས་
དབྱིངས་དང་མགོ་བྷ་སོགས་བྱུང་།
༤. ཀླུ་ཞོལ་མ།
ཚོ་བ་འདིར་རྒྱུན་འཛིན་ཞེས་པའི་གཏམ་བཤད་ལ་མཁས་པའི་སྐྱེས་བུ་
རླབས་ཆེན་ཞིག་བྱུང་། དེའི་བུ་དཔོན་པོ་ལོ་རྒྱ་གྲགས་ཆེ། དེའི་སྤུན་དགེ་
སློང་ཟླ་བ། རྣམ་རྒྱལ་མིག་ལྗང་ཞེས་ངེས་པ་དོན་གི་བུ་རབ་ཅིག་སྐྱེས་ཤིང་།
ང་བརྒྱད་ལོའི་ཟིང་འཁྲུག་ཁྲོད་ཚེ་སྲོག་བཏང་། མཐའ་བའི་རི་བྷོའུ་ཞེས་པས་
སྐབས་ཤིག་གི་རིང་ལ་ཚོ་དཔོན་ཁུར། གཞན་ཚོ་བ་འདི་ནས་རྙེ་སྐུ་ཕྲེང་གཉིས་
དང་ཀླུ་རྩེ་སྐུ་ཕྲེང་གཅིག་འཁྲུངས། ༈ཨ་ཁུ་སྨན་པ་ཚང་། དེའི་དགེ་ཕྲུག་
དགེ་སློང་དགེ་འཕེལ།
， 47，



མང་རའི་ལོ་རྒྱུས།
༥.གཡོན་བཞིས།
གཡོན་བཞིས་དགེ་ལེགས(ཚོ་དཔོན) བན་དེ་(ཚོ་དཔོན） སྐུ་
རུའི་བཟང་བོ། སྨན་པ་དར་རྒྱས། ཡོངས་འཛིན་ཟླ་བ་སོགས།
༦. སུ་རུག །
སུ་རུག་ཅེས་པ་ནི་སོག་སྐད་དེ། བླ་སྤྲུལ་གྱི་ཕྱུགས་ཟོག་འཚོ་མཁན་གྱི་
མིང་ཡིན་ལ། སྡེ་བ་འདིས་སྔོན་ཆད་གཡེར་གཤོང་མཁན་པོ་ཚང་གི་ཟོག་ལུག་
འཚོ་སྐྱོང་བྱས་པས་མིང་དེ་ལྟར་ཐོགས། ཚོ་བ་འདིར། སུ་རུག་མཁར་བྷི་རྒྱལ་
ནག་ལྡང་། （དཔའ་བོ) སུ་རུག་ནམ་མཁའ་རྭ་དམར་(དཔའ་བོ) སུ་
རུག་ཨ་ཐོ་ལྕེ་ནག(གཏམ་བཤད་པར་མཁས) སུ་རུག་དཀོ་འབུ་(དཔའ་
བོ) སུ་རུག་ལྷ་འབྲུག (སྨྲ་མཁས) སུ་རུག་རིག་འཛིན(སྨྲ་མཁས)དེའི་
བུ་སུ་རུག་འཇམ་རྒྱམ་དང་སུ་རུག་རྒྱལ་རིགས་ཐར། (འདི་བུ་ཧ་ཅང་ངར་
ཡང་རྗེས་སུ་ཅང་བཟས་བསད) འཇམ་རྒྱམ་བུ་ཕྱུག་སྐོར་གཙུག་ཏོར་སྐྱབས།
དེའི་བུ་ཆོས་བཀུར་ཐོར། ༈སུ་རུག་དགེ་ལེགས། དེའི་བུ་སུ་རུག་ཚེ་དར།
འདི་བ་ཆོས་སྲིད་གང་ཐད་ལ་བྱས་རྗེས་ཆེ། ༈སུ་རུག་ཉི་ནག ༈སུ་རུག་
བསྟན་ནེ་(དགེ་སློང་བྱ་བྲལ་བ)
༧. ཆུ་མགོའི་གཞུང་(ཞོ་རྒྱ)
ཨ་པ་ཁྲ་ལྡང་། དེའི་བུ་ཞོ་རྒྱུའི་རྡོ་རྗེ། སྟོང་ཆོས་སྙིང་འབུ་རྒྱལ། སྟོང་
ཆོས་ཕྱག་རྡོར། སྟོང་ཆོས་ཀ་བྷོའུ། ཨ་ཁུ་ཆོས་འཕེལ། དྲེའུ་བསོད་རིང་།
དྲེའུ་ཚང་ལ་ད་དུང་། གཏམ་བཤད་མཁན་བླ་མ་དབོ་རལ། རྒྱུ་(དགྲ)བྱེད་
མཁན་བདུད་འདུལ་གླ་ཁ་ཞེས་པའི་གྲགས་ཅན་གཉིས་བྱུང་།།
གཞན། དྲེའུ་དཔོན་པོ་ཚེ་ཕྱུག་ཚོན་ཁ། སྨར་ཁམས་སྟག་ལྷ་ཐར།
， 48 ，



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
དཔོན་ཚང་ལོ་རྒྱུའི་བུ་ཨ་ལགས་རུ་ངན། དཔོན་ཚང་གི་ཨ་ལགས་བན་སར།
ཀླུ་རྒྱལ། ལྷ་འབུམ་སོགས། བན་དེ་མཁར་(ད་ལྟའི་ཧྲུའུ་ཅི)
. སུག་སྐོར།
ཀླུའི་སྙིང་ཁོའི་བུ་ཀླུའི་སུག་ཏི་དམེ་དགའ་རོ་དགའ། འདི་ཀླུའི་ཕ་ལོ་
དང་དུས་མཉམ་དུ་བྱུང་བར་བཤད་ཅིང་། དཔའ་རྩལ་ཆེ་ཞིང་དགྲ་ཐབས་ལ་
མཁས་པས། རྐང་ཚའི་བླ་མ་རབ་བརྟན་སོགས་རྨ་ཆུའི་ཕར་འགྲམ་དུ་བསྐྲད།
དེའི་བུ་མོ་རྒྱ་མོ། དེའི་མག་པ་རྐང་ཚས་བསད། རྒྱ་མོའི་བུ་ཀླུའི་མ་ཎི། དེ་ལ་
བུ་དོན་གྷོའུ་དང་བྱམས་པ་གཉིས་བྱུང་
། དོན་བྷོའུ་ཡི་བུ་མགོན་པོ་རྒྱལ།
ཆོས་ཐོ། སྔ་མར་བུ་མ་བྱུང་། ཕྱི་མའི་བུ་སྐར་མ་སྟག་སོགས། བྱམས་པའི་བུ་
སངས་རྒྱས་སྐྱབས། དེའི་བུ་སུག་སྐོར་ལྕགས་ལོ་སོགས། ཀླུའི་སུག་ཏིའི་རིང་
ནས་བཟུང་ཚོ་མིང་ལ་སུག་སྐོར་ཐོགས། ཚོ་བ་འདིར་སུག་ཏིའི་དཔའ་མཁར་
རྒྱལ་ཞེས་པའི་དཔའ་རྒོད་ཅིག་སྐྱེས། ཀླུའི་མ་ཎི་གྲགས་ཆེ། ཀླུའི་རྡོ་སྐོ་ཐོད་པ་
(གཏམ་བཤད་པར་མཁས།) ཀོ་ཀོ་ཐུང་(གོང་བ་སུག་སྐོར་གྱི་དཔོན་པོ།
འདི་ལ་ཐམ་གའང་ཡོད） དེའི་བུ་སྐལ་ཀོ་སངས། གཞན་ཡང་། སུག་སྐོར་
ཚེ་འབའ་ཁྲ་ཐོ(དཔའ་རྒོད) མགོ་ལེ་རྒྱལ(བུ་རབ) བཙུན་ཐར་རོག་
ལྡོང་། ཚེ་རྒྱལ་བག་མ(དཔའ་རྒོད) མགོ་སྐྱོང་ལྷ་བ། མགོ་སྐྱང(སྐྲང)
མྱི་རིང་། ༈སུག་སྐོར་དགེ་བཤེས་དགེ་འདུན།
༩. གོང་བ།།
ཚོ་བ་འདིའི་དཔའ་རྒོད་ནོའུ་བཞིས་ཞེས་པ་ཤིན་ཏུ་ངར་བས་སུག་ཏིའི་
རྟ་ལྔ་བརྒྱའི་སྲུང་འཁོར་ཞེས་ཟེར། གོང་བའི་ཉི་མ་(བུ་རབ་ཡ་མེད) དེ་
རྗེས་གོང་བའི་ཕག་གེ གོང་བའི་རྡོར་རྒན། དེའི་བུ་གོང་བའི་ཟླ་བ། ༈གོང་
• 49.



མང་རའི་ལོ་རྒྱུས།
བའི་གཡུང་དྲུང་རྒྱལ། དེའི་བུ་གོང་བའི་ལྷ་རིང་མིང་གྲགས་ཆེ། གོང་བའི་
གནམ་དགེ (གཏམ་བཤད་ལ་ཧ་ཅང་མཁས) གོང་བའི་ཚེ་འབུ།(སྐབས་
དེའི་གོང་བ་སུག་སྐོར་གཉིས་ཀའི་ཚོ་དཔོན) གོང་བའི་སྨན་རྒན་ཚེ་ཆུང་
གཉིས། ཆུང་བའི་སྲས་སུ་འཇའ་མོ་ཏཱ་བླ་མ་སྐུ་ཕྲེང་བཞི་བ་འཁྲུངས། གོང་
བའི་རི་ཁྲོད་པ་གྲགས་པ་རྒྱལ་མཚན། འདི་བ་མེ་ཏོག་བཅུད་ལེན་ལ་བཞུགས།
གོང་བའི་དགེ་སློང་དར་རྒྱས། འདིས་སྙུང་གནས་སྟོང་སྐོར་འགའ་བསྲུངས།
གོང་བའི་སྙིང་རྒྱལ། དེའི་བུ་གོང་བའི་རྡོ་རྗེ། གོང་བའི་སྐལ་ལྡན་(ཀླུའི་སྤྱི་
བའི་འགོ་བ) གོང་བའི་དབང་ལི། (བུ་ངར)དེའི་བུ་གོང་བའི་ ཐར་
འབུམ་རྒྱལ། ༈གོང་བའི་པ་བྷོའུ། དེའི་བུ་གོང་བའི་ཁྲ་མང་ དེའི་བུ་གོང་
བའི་བསམ་འགྲུབ་རྒྱལ་དང་དགེ་བཤེས་བསོད་ནམས་ཡེ་ཤེས་སོགས། གོང་
བའི་ཆོས་མཆོག སྔགས་འཆང་ཆོས་དཔལ། གོང་བའི་དོ་ཁོ། ༈གོང་བའི་
དགེ་སློང་དགེ་འདུན་(ཆུང)ཚེ་བློས་བཏང་གིས་ཉམས་ལེན་འབའ་ཞིག་ལ་
བརྩོན་པ་ཞིག་གོ།
༢.བན་ཤུལ་རུ་སྡེ་ཆགས་ཚུལ།
ཉི་ཟླའི་རྒྱུ་ལམ་འགོག་པའི་བྲག་དཀར་དང་།
ལྷུན་སྡུག་གླང་ཆེན་རྫ་རིའི་མགུལ་བ་རུ།།
དཔའ་རྟུལ་རཱ་མ་ཎ་ཡང་ཟིལ་གནོན་པའི།
ཁོ་བོའི་ཡབ་མེས་ན་རིམ་བྱུང་ཞེས་གྲགས།།
འཕགས་ཡུལ་པཎ་གྲུབ་ཚོགས་ལ་སྐྱེངས་སྟེར་བའི།།
མཁས་མང་ཕ་ས་བསིལ་བའི་ལྗོངས་ཀྱི་ཆ།།
འགྲན་མེད་གངས་སེང་འབུམ་སྡེ་འཕྱོ་བའི་ཤུལ།།
• 50.



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
དེང་ཡང་མ་ཉམས་མང་སྟོད་ཐིག་ལེར་བཀྲ།།
དེ་ལྟ་ན་ཡང་དུས་ཀྱི་འཁོར་ལོའི་འགྲོས།།
མི་སྡོད་མདུན་དུ་བགྲོད་པ་མྱུར་དྲགས་པས།།
སྔོན་རབས་བྱུང་བའི་བཞིན་རས་ར་རེ་ཡིས།།
གོས་པའི་དྲི་མར་འདག་ཆལ་བསྟེན་པ་གཅེས།།
ཡབ་མེས་གོང་མར་མི་བསྙེལ་རྗེས་དྲན་དང་།།
ཕྱི་རབས་གཞོན་ནུའི་བློ་མིག་འབྱེད་པའི་སླད།།
བན་ཤུལ་བྱུང་བ་ཉུང་ངུར་བརྗོད་པའི་གཏམ།།
སྤེལ་བའི་བགྱི་བ་ཁོ་བོའི་སྐལ་བར་ཐོབ།།
དེ་ཡང་སྡེ་བ་འདིའི་མིང་ལ། ༧རྗེ་འཇིགས་མེད་འཕྲིན་ལས་རྒྱ་མཚོ་
དང། མཁས་དབང་བཤད་སྒྲུབ་རྒྱ་མཚོ་སོགས་ཀྱིས་པཎ་ཤུལ་ཞེས་བྲིས་འདུག་
དེ་ཡང་ཐར་བ་སྐྱབས་དང་བདུད་ལ་བྱམས། བན་དེ་བྱམས་གསུམ་ལས་ཐོག་
མར་མང་རའི་སྟོད་དུ་ས་འཛིན་མཁན་ནི་བན་དེ་བྱམས་ཡིན། རབ་བྱུང་བཅུ་
གསུམ་པའི་མེ་ཕོ་ཁྱི་ལོ་སྟེ་སྤྱི་ལོ1766ལོ་ཡས་མས་ཙམ་ལ། བན་དེ་བྱམས་
མང་སྟོད་དུ་སླེབས་པ་ན། མི་རྐྱང་བྲོས་སྨན་ཁྲིད་པ་ཞིག་དང་ཕྲད་པས།
མིང་སོགས་དྲིས་པ་ན་ཁོས་ངའི་མིང་ལ་རྒྱ་བཟའི་ཚག་ལོ་ཟེར། རྨ་ཡུལ་མགོ་
ལོག་ཕྱོགས་སུ་འགྲོ་བ་ཡིན་ཟེར། དེར་ཁོ་གཉིས་ཀྱིས་ཕན་ཚུན་མནའ་བཅད།
ཉིན་ཞིག་ཁོ་གཉིས་ཀྱིས་མདའ་འགྲན་བྱེད་དུས། རྒྱང་རིང་ཞིག་ཏུ་བྱ་རྒོད་
གཉིས་རྟ་རོ་ཞིག་གི་སྟེང་དུ་བབས་འདུག་པ་མཐོང་ནས་གཉིས་ཀས་མདའ་རེ་
འཕངས་པ་ན། བན་དེ་བྱམས་ཀྱི་མདའ་དེ་བྱ་རྒོད་ཅིག་ལ་ཕོག སྐབས་དེར།
འབལ་གྱི་ངང་ཚང་གཡུ་སྒོང་ན་མཚམས་པ་ཞིག་ཡོད་པའི་ཁ་གཏད་ཀྱི་བྲག་
:51:



མང་རའི་ལོ་རྒྱུས།
ངོས་ན་རྒོད་ཚང་ཞིག་ཡོད་པར་རྒོད་གཉིས་འདུག་པ་སྲོད་ཅིག་ལ་རྒོད་གཅིག་
མ་གཏོགས་ལོག་རྒྱུ་མ་བྱུང་། ཁོས་ཅི་ཡིན་སྙམ་ནས་ཡོད་པ་ན། ནམ་གུང་
ཙམ་ལ་རྒོད་ཚང་གི་ཕྱོགས་ནས་ཁྲོག་སྒྲ་ཞིག་གྲགས་པ་དང་། ཕྱི་ཉིན་ལྟ་དུས་
རྒོད་གཅིག་ཤོས་ལ་མདའ་ཞིག་ཕོག་ནས་བྱ་ཚང་གི་འགབ་ཏུ་ལྷུང་སྟེ་ཤི་འདུག
ཁོས་མདའ་དེ་གཞན་དང་མི་མཚུངས་པ་མཐོང་ནས་དོ་དམ་བྱས་ཤིང་། ཕྱིས་
རྭ་རྒྱའི་བཙན་ཁང་དུ་བཞག་སྟེ། སྤྱི་ལོ་ང་བརྒྱད་བར་དུ་ཡོད་ཟེར། །
སྤུན་གསུམ་ག་དང་ཐོག་མང་སྟོད་དུ་འོངས་དུས། མང་སྟོད་ཀྱི་ས་ཆ་
རྣམས་སོག་པོའི་ཝང་གི་མངའ་ཁོངས་ཡིན་པས། ཁོ་ཚོས་ཐོག་མར་སོག་པོའི་
ཝང་ལ་རྟ་འཚོ་རོགས་བྱས་ནས་བསྡད། ཐེངས་ཤིག རྒྱ་ཇག་སྐོར་ཞིག་གིས་
སོག་པོའི་ཝང་གི་རྟ་དེད་པས། བན་དེ་བྱམས་ར་མདར་སོང་ནས་ཨབ་རའི་རྩི་
ཁུག་ཏུ་ཇག་པའི་རྗེས་ཆོད་དེ་འགོ་གཙོ་བསད་ཅིང་རྟ་ཁྱུ་ཕྱིར་ཕྲོགས། ཇག་
དཔོན་གྱི་རོ་ས་དེར་དུར་སྦས་བྱས་པས་ཕྱིས་སུ་ས་དེ་བན་ཤུལ་གྱི་ས་མཚམས་སུ་
བན་དེ་བྱམས་ཀྱི་བུ་སྐལ་ཁོའམ་སྐལ་ལྡན་རྒྱལ། དེའི་བུ་བླ་མ་དང་བླ་
ཁོ། འདི་གཉིས་ཀའི་རིང་ལ་ཡང་སྔར་བཞིན་སོག་པོའི་ཝང་ལ་རྟ་འཚོ་རོགས་
བྱས་ནས་བསྡད་ཅིང་། ཉིན་ཞིག་ལ། བླ་མས་བྲག་དཀར་གྱི་སྒོ་ཁྱིར་གྲགས་
པའི་ཕ་བོང་ཞིག་ལ་མདའ་འཕངས་ཏེ་སྒྲོའི་བར་དུ་ཟུག་པ་གཡོག་པོ་ཞིག་གིས་
མཐོང་ནས་ཝང་ལ་བཤད་པས། ཝང་ཡ་མཚན་ནས་ཁོ་ཚང་གི་མག་པར་
བཞག ཐེངས་ཤིག ཁོས་འབྲོང་ཞིག་བསད་ནས་བཤའ་བཞིན་པའི་སྐབས་
ཇག་པ་སྐོར་ཞིག་གིས་ཁོ་འཕྲོག་བཅོམ་བྱེད་རྩིས་བྱེད་སྐབས། ཁོས་འབྲོང་གི་
རྐང་གཡས་མགོ་ལ་བསྐོར་ནས་རྩལ་བསྟན་པས་ཇག་པ་ཚོ་སྐྲག་ནས་བྲོས་སོང་།
• 52 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ། །
ཡང་སྐབས་ཤིག ཝང་གི་རྟ་ཁྱུ་སྟོད་ཇག་གིས་དེད་པ་བླ་མ་དང་བླ་ཁོ་གཉིས་
ཀྱིས་ཕྱིར་ཕྲོགས་པས་ཝང་རབ་ཏུ་དགའ་ནས་ཁོ་གཉིས་ལ་དཔའ་དར་མང་བོ་
འཐེན་ཅིང་། ལབ་ཙེ་ཞིག་ཀྱང་བསྟད་པས་མིང་ལ་ཝང་ཁྲ་ཡེ་ཞེས་ཐོགས།
བླ་ནག་རི་ཁྲོད་པའི་ངག་རྩོམ་དུ།
སོག་སེར་བོ་ཀུན་ལས་དགྲ་མང་སྡང་།
བུ་དོ་མེད་བླ་མ་བླ་ཁོ་གཉིས།།
རྟ་སྟོང་རྟ་མང་བོའི་དགྲ་སྐྱབས་འཚལ།།
རྒྱ་ཆུ་བུར་མིག་གི་རྒྱ་ཇག་གིས།།
ཝང་བེ་ལུའི་རྟ་མང་དེད་ནས་སོང་།
ས་མིང་ཆེན་ལྷ་ཆེན་ཉག་ཁ་ནས།།
བུ་བླ་མ་བླ་ཁོས་མཐེབ་རྩལ་བསྟན།།
རྒྱ་ཇག་མི་གསུམ་གྱི་སྲོག་དམར་གཏོར།།
དགུང་གཞི་མོ་བཅད་ནས་ཕྱིར་ལ་ཡོང་།།
ཝང་བེ་ལུས་དཔའ་དར་གང་མང་འཐེན།།
སྟོད་ཙ་རི་མངའ་རིའི་ཇག་མང་གིས།
དགུང་གཞི་མོ་དུམ་ཚིག་བཅད་ནས་སོང་།
ཡང་བླ་མ་བླ་ཁོས་མཐེབ་རྩལ་བསྟན།།
ཇག་མི་རྟ་འགའ་ཡི་ཚེ་སྲོག་གཏོར།།
ཞེས་པ་དེ་ནི་འདིའོ།། རྗེས་སུ་བླ་མའི་ཆུང་མས་ཁོ་ལ། ཝང་གིས་ངེད་
གཉིས་ལ་རྒྱུ་ནོར་མང་བོ་སྟེར་མོད། དེ་ལ་དགོས་པ་མེད། ངེད་གཉིས་ཀྱིས་
ས་སློང་དགོས་ཟེར་བ་ལྟར་ས་བསླངས་པས། ཝང་གིས་ཁོ་གཉིས་ལ་སྐྱེ་མོའི་
• 53 •



མང་རའི་ལོ་རྒྱུས།
གོང་ཁ་མན་ཆད་དང་འཇག་རི་སུམ་མདོ་ཡན་ཆད་བྱིན། ད་ལྟའི་མདའ་རྒྱུའི་
གད་དམར་ཞེས་པ་དེ་ཡང་བླ་མ་ཝང་གི་རྟ་ཁྱུ་རེབ་ཅིག་ལ་ཇག་པས་དེད་པའི་
མདར་སོང་ནས་རྟ་ཁྱུ་ཕྱིར་ལོན་ཡང་མདའ་དགྲ་ལག་ཏུ་ཤོར་བས་མིང་དེ་ལྟར་
ཐོགས་པ་ཡིན།
ཡང་བླ་མ་སོག་པོའི་ཝང་གི་ཅར་ལོ་ཅི་སྟེ་དྲུང་ཡིག་ལ་བསྡད་ཅེས་༧ཨ་
ལགས་རྒྱ་མཚོ་གསུང་། ་
བླ་མའི་བུ་བན་ཤུལ་མཁར་རྩེ། འདིས་ཟི་ལིང་ཨམ་བྷན་གྱི་ས་ནས་
“བན་ཤུལ་སྟོང་དཔོན”ཅེས་འཁོད་པའི་ཐམ་ག་དང་། གོས་ཆེན་སེར་བོའི་
སྟེང་ཡི་གེ་ཚར་དུ་དངར་བའི་མཐའ་འཁོར་དུ་གཡུ་འབྲུག་བཅུ་གསུམ་གྱིས་
བསྐོར་བའི་འཇའ་ས་དང་། ཁུ་ལིང་ནག་པོའི་ཞྭ། བྱུ་རུ་དམར་བོའི་ཏོག་
རྨ་བྱ་སྔོན་མོའི་སྒྲོ་དང་བཅས་པ་བླངས། དེའི་བུ་ཚེ་དབང་རྒྱལ(ཚག་དམར་
ཡང་ཟེར།)
ས་ན་ཡོད་ཀྱི་རིགས་དཔེ་ ཀྱིས དཛུལ་ཨང་བཙ་ནིཡ་
ད་ཅིན་ཆན་ཆན་ལས་
བན་ཤུལ་སྟོང་དཔོན་གྱི་ཐམ་ག
དེའི་བུ་དཔོན་པོ་རྟ་མགྲིན་སྐྱབས་དམར་ལྡང་། དེ་ལ་སྒར་བཟའ་ཞིག་བླངས་
པའི་སྲས་སུ་ཀུན་མཁྱེན་འཇམ་དབྱངས་བཞད་པའི་དངོས་སློབ་ཁྱ་དགེ་བློ་གྲོས་
• 54 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
རྒྱ་མཚོའི་སྤྲུལ་སྐུ་སྟེ་ཡོངས་གྲགས་སུ་བན་ཤུལ་བླ་མ་ཞེས་པ་དེ་འཁྲུངས། རྣམ་
ཐར་ལོགས་སུ་གསལ། ཡང་སྒར་བཟའ་ལ་བུ་ཤ་སྟེང་ན་གཡུ་འབྲུག་ཁ་སྤྲོད་ཀྱི་
རི་མོ་ཅན་ཞིག་འཁྲུངས་ཀྱང་སྟབས་ཉེས་ནས་བྱིས་པ་གཞན་དང་རྩེ་མོ་རྩེད་
དུས་གྲི་མགོར་བཀལ་ཏེ་ཤི་བས། དེའི་སྤུན་ཨ་འགང་གྲྭ་བ་ཡིན་ཡང་སྐྱ་སར་
བབས་ནས་དཔོན་པོ་བྱེད་དགོས་བྱུང་། ཨ་ལགས་བན་སར་སྐུ་ཕྲེང་བཞི་བ་
ཡང་འདི་དག་གི་སྤུན་དུ་འཁྲུངས། ཨ་འགང་གི་བུ་དཔོན་པོ་དབང་ཆེན། ཨ་
ལགས་ཕྱག་ཤུལ་སྐུ་ཕྲེང་གཉིས་པ་དབང་ཆེན་གྱི་སྤུན་མཆེད་དུ་འཁྲུངས།
རྣམ་ཐར་ལོགས་སུ་གསལ། དཔོན་པོ་དབང་ཆེན་གྱི་བུ་བྱམས་པ་བཀྲ་ཤིས།
དཔོན་པོ་ དབང་ཆེན་གྱི་འཕྲོར་དཔོན་པོ་ཤཱཀྱས་ སྡེ་ མགོ་བསྐྱངས།
དཔོན་པོ་ཤཱཀྱ་ཀླུའི་རྒྱལ་བོའི་བུ་རུ་དཔོན་པོ་ཁྲོ་རྒྱལ་གྱི་སྤུན་དུ་འཁྲུངས། ཨ་མ་
བན་ཤུལ་དཔོན་ཚང་གི་ཡིན་པས་ཆུང་དུས་བན་ཤུལ་ལ་བུ་སྐལ་དུ་བྱིན།
བྱམས་པ་བཀྲ་ཤིས་ལ་བུ་མེད་ཀྱང་། སྲིང་མོའི་བུ་དཔའ་རྒྱལ་འབུམ་དང་
དཔའ་ཆེན།
དཔའ་རྒྱལ་འབུམ་གྱི་བུ་ཀེ་ཐོ། ནུབ་བྱང་མི་རིགས་སློབ་གླིང་ནས་
མཐར་ཕྱིན་རྗེས། མང་ར་རྫོང་མི་རིགས་སྐད་ཡིག་བྱ་བའི་གཞུང་ལས་ཁང་དུ་
བྱ་བ་སྒྲུབ་བཞིན་ཡོད།
དེའི་བུ་གངས་རྒྱན་ནོར་བུ། །
དཔའ་ཆེན་གྱི་བུ་རྣ་བྷི་ཡག དེའི་བུ་བསོད་ནམས་ཚེ་རིང་། ད་ལྟ་
བན་ཤུལ་སློབ་ཆུང་གི་དགེ་རྒན་ཡིན།
བན་དེ་བྱམས་ཀྱི་བུ་བླ་ཁོའི་བུ་དང་ཚ་བོ་སོགས་མ་ངེས་ཀྱང་། དེ་དག་
གི་ཤུལ་ད་ལྟའི་བན་ཤུལ་སྟོང་ཐུབ་ཡིན་ནོ།།
• 55.



མང་རའི་ལོ་རྒྱུས།
བན་ཤུལ་ལ་ནང་གསེས་ཚོ་བ་དྲུག་ཡོད་ཅིང་དེ་དག་ནི། རྒྱུ་རག་
དཔོན་ཚང་སྟོང་ཐུབ་གསུམ་དང་། ཉིན་ཐ་ནགས་ ཐ་སྲིབ་ཐ་གསུམ་མོ།།
ཡང་རྒྱུ་རག་དཔོན་ཚང་སྟོང་ཐུབ་གསུམ་ལ་ཕ་ངོཚོ་བ་གསུམ་དང་། ཁ་གྱ་
སྒྱེའུ་ཟ་ཁམས་པ་གསུམ་ལ་ཚ་ཞང་ཚོ་བ་གསུམ་ཟེར་རོ། བན་ཤུལ་ཚོ་བ་དྲུག་
གི་ལོ་རྒྱུས་སོ་སོར་བཤད་པ་ལ་དྲུག་
བན་ཤུལ་གྱི་ཚོ་བ་འགའ་ཞིག་བྱེ་བྲག་ཏུ་བཤད་པ་ལ། །
༡.དཔོན་ཚང་།
དཔོན་རབས་དང་འབྲེལ་ཏེ་གོང་དུ་བཤད་ཟིན།
༢.བླ་ནག་
བླ་མའི་བུ་བན་ཤུལ་དཔོན་པོ་མཁར་རྩེ་དང་བན་ཤུལ་དམ་ཆོས་ནག་
པོའམ་བླ་མ་ནག་ལྡིང་གཉིས་ལས། སྔ་མའི་ཤུལ་ལ་བན་ཤུལ་དཔོན་ཚང་དང་
ཕྱི་མའི་ཤུལ་ལ་བན་ཤུལ་བླ་ནག་ཅེས་ཡོངས་སུ་གྲགས། བླ་མ་ནག་ལྡིང་ལ་བུ་
བུ་མོ་མང་དུ་ཡོད་པ་ལས་གཅིག་ལ་བླ་ནག་ཀླུ་འབུ་ཟེར་བའི་གྲགས་ཅན་ཞིག་
བྱུང་། དེའི་བུ་བླ་ནག་ཆོས་དར་ཏེ་དཔའ་མཛངས་རྟུལ་ཕོད་ལྡན་ཅིང་བློ་རིག་
སྐྱེན་པས་བན་ཤུལ་དཔོན་པོའི་བློ་འདྲི་སའང་ཡིན། འདི་དུས་བླ་ནག་གི་རུ་བ་
སྐོར་ཞིག་མཚོ་སྔོན་པོའི་རུ་ངན་སོག་ཐ་མར་སོང་ཡང་སྤྱི་ལོ1822ལོར་རྒྱ་
དམག་གིས་གཏོར་རྒོལ་བྱས་བས་བླ་ནག་དགེ་བོ་ཆོས་དར་གྱིས་རུ་བ་ལྷག་ལུས་
རྣམས་ཁྲིད་ནས་ཕྱིར་ལོག དེའི་བུ་སྐལ་དགོ་ལོ། དེའི་བུ་བླ་ནག་འབྲུག་
འབུམ། དེའི་བུ་བླ་ནག་ཚེ་འབྲུག་དེའི་བུ་དགེ་སློང་བཤད་སྒྲུབ། རབ་བརྟན་
དང་ཤེས་རབ། དཀོ་བྷ། བསྟན་པའི་ཉི་མ་བཅས་དང་བུ་མོ་ལྷ་མོ་སྐྱེས།
རབ་བརྟན་གྱི་བུ་གནམ་ལྷ་ཐར་དང་གཅོད་པ། གྲྭ་བ་ལུང་རྟོགས།
• 56 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
གཟུངས་འདུས་བཅས། ཤེས་རབ་ཀྱི་བུ་ལྷུན་པོ་རྒྱལ། དཀོ་བྷའི་བུ་རྡོ་རྗེ་དོན་
གྲུབ་དང་སྟག་རྩེ་རྒྱལ་སོགས། བསྟན་པའི་ཉི་མའི་བུ་དཔལ་མཁར་ཚེ་རིང་
ཡིན།
བླ་ནག་དགེ་བོ་ཆོས་དར་གྱི་ཆུན་མའི་བུ་བླ་ནག་དཔའ་ཆེན། དེ་ལ་བུ་
བཞི་སྟེ། ཁོ་ལོ། བློ་གྲོས། བཙུན་པ་སྐྱབས། བླ་ནག་རི་ཁྲོད་པ་བཅས་བྱུང་།
བླ་ནག་རི་ཁྲོད་པའི་རྣམ་ཐར་ལོགས་སུ་གསལ། བློ་གྲོས་ཀྱི་བུ་སྐལ་བཟང་།
པདྨ་ཐར། ཆོས་སྐྱོང་སྐྱབས། དོ་ལོ། པདྨ་ཐར་གྱི་བུ་བསོད་ནམས་རྡོ་རྗེ་
དང་སྟོན་པ་སྐྱབས། སངས་རྒྱས་རྒྱ་མཚོ། ཆོས་སྐྱོང་སྐྱབས་ཀྱི་བུ་དཀོ་རྡོ།
དོ་ལོའི་བུ་ཀུན་བཟང་སྐྱབས་དང་དབང་ཁོ་གཉིས། བཙུན་པ་སྐྱབས་ཀྱི་བུ་
སྙན་གྲགས། ཆོས་གྲགས། སྙན་གྲགས་ཀྱི་བུ་ཚབ་ཡི་དམ་སྐྱབས།
བླ་ནག་ ཀླུ་འབུའི་སྤུན་བན་ཤུལ་ཚེ་མཁར། བསོད་ནམས་འབུམ་
（འདི་བུ་དཔའ་བོ་ཞིག་ཡིན་ཡང་ཤུལ་སྟོངས)དོན་འགྲུབ་རྒྱལ། མིང་དངོས་
མ་ངེས་ཀྱང་མཚང་མིང་ལ་གདོང་ང་ཟེར་བ་བཅས། ཚེ་མཁར་གྱི་བུ་བསམ་ཁོ།
མཆོག་གྲུབ། （འདི་བན་ཤུལ་བླ་མའི་ཕྱག་མཛོད་དུ་བསྡད།) འབྲུག་རྒྱལ་
སྨྱོ་ཁས།(འདི་ར་ཚང་ནས་མག་པར་བསྡད་ཀྱང་ཤུལ་སྟོངས)
བསམ་ཁོ་ལ་བུ་མོ་བཞི་ཡོད་པ་ལས། ཆེ་བ་ལ་བུ་ཡུམ་སྐྱབས་རྒྱལ།
རྒྱན་ཕྲེང་། སྙིང་དཀར་བཀྲ་ཤིས། སངས་རྒྱས་སྐྱབས་དང་བཞི། ཡུམ་
སྐྱབས་རྒྱལ་གྱི་བུ་ལྷ་འབུམ་རྒྱལ་དང་བརྩོན་འགྲུས། ཚངས་དབྱངས། ལྷ་
འབུམ་རྒྱལ་གྱི་བུ་བླ་ནག་བླ་རྒན་དང་ཚེ་རིང་ཐར། ཉི་མ་ཚེ་རིང་། བློ་བཟང་
ཆོས་དར་དང་བཞི། བླ་རྒན་གྱི་བུ་ལྕགས་འབུམ་རྒྱལ་དང་། པདྨ་རྡོ་རྗེ།
བརྩོན་འགྲུས་ཀྱི་བུ་ལོ་བརྒྱ་དང་ཀུན་བཟང་།
:57 .



མང་རའི་ལོ་རྒྱུས།
ཚངས་དབྱངས་ཀྱི་བུ་ཡེ་ཤེས་བཟང་བོ་དང་ཀླུ་སྨྱོན་ཧེ་རུ་ཀཿ ཟླ་
བཟང་། གདུགས་དཀར་འབུམ། སྐལ་ལྡན་རྒྱ་མཚོ།
བླ་ནག་རྒྱན་ཕྲེང་ནི་བློ་རིག་གསལ་ཞིང་འཇོན་ཐང་ལྡན་པ་དང་། ཚོང་
བ་སྐད་གྲགས་ཅན་ཞིག་ཀྱང་ཡིན་པས། ང་བརྒྱད་ཡར་སྔོན་ལ་རྐང་ཐང་དུ་ལྷ་
སུ་གནས་སྐོར་བྱས། དེ་མིན་རྒྱ་ནག་གི་མཚོ་ཁའི་གྲོང་ཁྱེར་ཧྲང་ཧེ་དང་ཀོང་
ཀྲིག ཧན་ཁོའུ་སོགས་ལའང་སོང་མྱོང་། རྒྱན་ཕྲེང་གི་བུ་རྟ་མགྲིན་རྡོ་རྗེ།
བུ་མོ་གསུམ་ཡོད། སྙིང་དཀར་བཀྲ་ཤིས་ཀྱི་བུ་མགོན་པོ་རྒྱལ། རྩིས་མ། ལོ་
ལོ། ཁྲོ་རྒྱལ་འབུམ། རིན་ཆེན་དོན་འགྲུབ། མགོན་པོ་རྒྱལ་ལ་ཤུལ་མ་བྱུང་།
ཙིས་མ་ལ་བུ་མོ་གཉིས། ལོ་ལོའི་བུ་འབྲུག་ཐར་རྒྱལ། ཁྲོ་རྒྱལ་འབུམ་ལ་ཤུལ་
མེད། རིན་ཆེན་དོན་གྲུབ་ད་ལྟ་བན་ཤུལ་ཉིན་ཐར་ཡོད། མགོན་པོ་རྒྱལ་
སོགས་ལ་སྲིང་མོ་གཉིས་ལས་དབང་མོ་ཟེར་བ་ད་ལྟ་ཁ་སྐྱ་ན་ཡོད།
སངས་རྒྱས་སྐྱབས་ང་བརྒྱད་ལོར་འདས་པས་དེའི་ཤུལ་དུ་དགེ་འདུན་
མག་པར་བསྡད་པའི་བུ་བླ་ནག་དབུ་མཛད། ལོ་ངོ་བཅུ་བདུན་ཙམ་ལ་ཐར་
ཤུལ་དགོན་པའི་བྱིངས་འདྲེན་ཁུར་ཞིང་གསུང་སྐད་འབྲུག་ལྟར་ལྡིར་བས་མིང་
གྲགསཆེ། དེའི་སྤུན་བསྐལ་བཟང་རྒྱ་མཚོ། ད་ལྟ་རྒྱ་གར་འབྲས་སྤུངས་སུ་
སློབ་གཉེར་བྱེད་བཞིན་ཡོད། དེའི་འཕྲོར་གནམ་ཁོ་རྒྱལ། བུ་མོ་འགའ་ཡོད།
སྐབས་ཤིག་ཚེ་མཁར་སྤུན་མཆེད་ཚོ་ནང་མ་མཐུན་པར་ཚེ་མཁར་དང་
བསོད་ནམས་འབུམ་གཉིས་ཀྱིས་དོན་འགྲུབ་རྒྱལ་གྱི་རྟ་བསད་པས། དོན་གྲུབ་
རྒྱལ་གྱི་རུ་བ་ཁྲི་ཀའི་རྐང་ཚར་སོང་། ཁོར་བུ་མེད་ཀྱང་བུ་མོ་ཞིག་ཡོད་པའི་
མིང་ལ་བན་ཤུལ་ལྷ་མོ་རྒྱལ་ཞེས་སྐད་གྲགས་ཆེ། མོ་ནི་གཏམ་བཤད་ལ་མཁས་
པ་ཞིག་ཡིན། དེའི་བུའི་བུ་ནོར་མང་སྙིང་ལྕགས་རྒྱལ། ཀླུ་འབུམ་བཀྲ་ཤིས་
• 58 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ། .
གཉིས་ལས། སྔ་མར་བུ་མེད་ཀྱང་ཕྱི་མར་བུ་ཡོད། ད་ལྟ་རྐང་ཚའི་ནོར་མང་
ཚང་ཟེར། ཡང་། བླ་ནག་ཚེ་རིང་འབུམ་རྟ་འདོགས་ཀྱི་སྤུན་རྐང་ཚའི་ཡག་
མོར་མག་པར་སོང་རྗེས། ཚེ་རིང་འབུམ་ཁོ་ཚང་ཡང་དེར་སོང་། ཚེ་རིང་
འབུམ་གྱི་བུ་མོར་མག་པ་བཞག་པའི་བུ་མོ་ཐུན་ཙི་སྐྱིད། དེའི་བུ་ནི་དམ་ཆོས་
དང་ངག་དབང་ཞང་ཀྲང་སོགས་ཡིན། དམ་ཆོས་ཀྱི་ཕ་ཁྱིམ་དུ་ཁོ་རང་གི་ཚ་
བོར་སྤྲུལ་བའི་སྐུ་ཀུན་བཟང་ཚང་འཁྲུངས། འདི་བས་ཡབ་རྗེ་༧བླ་མ་རིན་པོ་
ཚེའི་དྲུང་ནས་དབང་ལུང་མན་ངག་མང་དུ་གསན་ཞིང་། པེ་ཅིན་མཐོ་རིམ་
ནང་བསྟན་སློབ་གླིང་ནས་མཐར་ཕྱིན་ཏེ། ད་ལྟ་ཐིས་པ་དགོན་དུ་བཞུགས། །
གདོང་ངའི་ཤུལ་འཕྲིན་ལས་དང་ཨ་མ་ཆོས་བྷ། འདིའི་བུ་དོ་ལོ་སོགས།
ཡང་བླ་ནག་ཀླུ་འབུ་བྱམས་དཔའ་བོ་མ(ཀླུ་ཉག་ཀྱང་ཟེར) དེའི་
སྤུན་གྱི་བུ་བླ་ནག་ཨ་ཁུ་ཚུལ་ཁྲིམས་ཚང་། ཀླུ་ཚང་དགོན་ནས་སློབ་གཉེར་
གནང་སྟེ་དགེ་བཤེས་བླངས། འཁོར་གཡོག་དང་ལོངས་སྤྱོད་ལ་གཏན་མི་
དགྱེས་ཤིང་། འདོད་ཆུང་ཆོག་ཤེས་དམ་པའི་རྣམ་ཐར་དང་ལྡན་པ་ཞིག་གོ།
བླནག་ཀླུ་འབུམ་བྱམས་ཀྱི་བུ་མོ་ཆོས་མོ་འཚོ། དེའི་བུ་མོ་ཆེ་བ་སྐྱི་སྩོགས།
དེའི་བུ་མོ་སྙིང་མོ་སྐྱིད། དེའི་བུ་རྟ་ལོ་རྒྱལ་དང་དགེ་སློང་སྦྱིན་པ་སོགས།
སྙིང་མོ་སྐྱིད་ཀྱི་ཁྱོ་བོ་ལོ་ཡེ། དེའི་མ་བཟང་མོ། དེའི་ཕ་ཁ་གྱའི་བན་བྱམས།
དེའི་ཕ་ཁ་གྱའི་སྔགས་འཆང་གཅོད་པ་དང་ལོ་སྨྱོན་སོགས་སྤུན་བདུན། དེ་
དག་གི་ཕ་ཁ་གྱའི་སྡུད་མའམ་ཁ་གྱའི་དཔོན་པོ།
༈བསོད་ནམས་འབུམ་ངོ་ར(བུ་དཔའ་སྙིང་ཅན་ཞིག་ཡིན） དེའི་
ཤུལ་བདུན་ཁོ། དེའི་བུ་དཔའ་རྒྱལ་དང་པདྨ་ཚེ་རིང་། དཔའ་རྒྱལ་གྱི་བུ་
དོན་ཁོ། པདྨ་ཚེ་རིང་གི་བུ་ཚབ་བསོད་ནམས་རྒྱལ།(དཔལ་རྒྱལ་གྱི་ཨ་མའི་ཕ་
• 59



མང་རའི་ལོ་རྒྱུས།
ཀླུ་འབུ་བྱམས་ཀྱི་སྤུན་ཡིན) ༈ཀླུ་འབུ་བྱམས་དཔའ་བོ་མ་འདི་སྟོང་ཆོས་
བོན་ནག་ལ་འགྲས་སྟབས་བུ་ཞིག་ཡོད་པའང་ཆུང་ཤི། ༈གདོང་ངའི་བུ་ཨ་ཐོ་
སྐེ་རིང་(མིང་གྲགས་ཆེ) དེའི་བུ་མོའི་བུ་བླ་མཐུ།།
༣.རྒྱུ་རག་
མེས་པོ་སྐལ་ལྡན་རྒྱལ་ལམ་སྐལ་བློ་རྒྱ་རག་ནས་ཚོ་མང་ལ་རྒྱ་རག་ཐོགས།
ཚོ་བ་འདི་ལ། རྒྱ་རག་སྒོམ་པ། རྒྱུ་རག་སེང་ཆེན། རྒྱ་རག་ཐར་འབའ། རྒྱུ་
རག་ལྕགས་ལོ་སོགས་སྐྱེས་བུ་རླབས་ཆེན་མང་དུ་བྱོན།
༩. སྟོང་ཐུབ།
ཨ་ཁུ་སྟོང་ཐུབ་ཅེས་པའི་རིང་ནས་སྟོང་ཐུབ་ཅེས་འབོད་པ་བྱུང་ ཚོ་
བ་འདིར་རྟ་འབོའུ་གདོང་ལོ་དང་སྟོང་ཐུབ་ཁུ་ལོ་སོགས་མི་སྣ་གྲགས་ཅན་
འགའ་རེ་བྱུང་།
༥.བསྟན་པ།
བན་ཤུལ་བསྟན་པའི་མེས་པོ་ནི། མིང་ལ་བསྟན་པ་ཟེར་བའི་བླ་རྒན་སྐུ་
མིན་སེར་མིན་ཞིག་ཡིན་ཞིང་། ཁོས་འབུམ་ཁང་ཞིག་བླུགས་པའི་ཉིན་ཁོའི་
སྲིང་མོར་བུ་ཞིག་བཙས་པས་མིང་ལ་འབུམ་རྒྱལ་བཏགས། བསྟན་པའི་ལྷ་
རིང་ཟེར་བ་གོང་མའི་སྔོན་དུ་སོང་ནས་ཐོབ་དང་གོ་ས་འགའ་ཞིག་བླངས་ཟེར།
དེའི་རིང་ལ། བན་ཤུལ་བསྟན་པས་ཕྱོགས་ཡར་མར་གྱི་དགོན་སྡེ་མང་པོ་
བརྒྱབ་པས། དེ་དག་གིས་བསྟན་པར་སྡེ་བཤིག་འཁོར་ལོ་བསྐོར། ལྷ་རིང་གི་
བུ་གནམ་རྩེ། དེས་བན་ཤུལ་བླ་མའི་སྐུ་སྐལ་བཅད་པས། ཕྱིས་སུ་ཁོ་རུ་ངན་
གྱིས་བསད། བསྟན་པས་ཁོའི་ཤ་ལན་དུ་རུ་ངན་ལ་དམག་དྲངས་ཏེ་རུ་ངན་
ཤོར་མར་བཏབ། དེའི་བུ་བསྟན་པའི་བོན་ནེ་བག་མའམ་བསྟན་པའི་སེང་
• 60 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ། .
ཆེན་ཏེ། སྟོང་ཐུབ་ཀྱི་སྟོན་ཐོག་ནས་གློ་བུར་དུ་ཤི་བ་ཐར་ཤུལ་ཚང་ལ་ཞུས་
པར། སྐྱོན་མེད། ཁོ་ལྷ་གཉིད་ལོག་ཅིག་གི་རྣམ་ཤེས་ཡིན་གསུངས། དེའི་
སྤུན་བསྟན་པའི་དོན་འགྲུབ།
བོན་ནེའི་བུ་བུ་མོ་ཐར་ཡིན་ལ། རྐྱེན་དབང་གིས་རུ་བ་རྐང་ཚར་སོང་།
ཧོར་ཤན་པའི་མཁར་ཤུལ་དུ་གྲགས་པའི་སྡིག་ཚེའི་རྡོ་མཁར་ཟེར་བ་ནས་ཡུལ་
སྐྱོང་ཨ་དགའ་དང་ཁོ་གཉིས་ཀས་རྐང་ཚ་ཚོ་སྒོ་དྲུག་དང་ཉིན་ལུང་ཚོ་བ་ལྔས་མ་
ཁོག་པའི་རྒྱ་དམག་ཕོན་ཆེན་བཀག་སྟེ་རྒྱ་དམག་མང་དུ་བསད་པས། ཕྱིས་སུ་
ས་དེར་རྒྱ་དུར་ཤིན་ཏུ་མང་ཟེར། བུ་མོ་ཐར་གྱི་བུ་དགེ་འདུན་སྐྱབས། དེའི་
བུ་ནོར་བྱམས་གྲྭ་ལོག དེའི་ཤུལ་གནམ་བྱམས་རྒྱལ། དེ་རྗེས་བསྟན་པའི་ཀུ་
ཐོ་སོགས་བྱུང་། ་
༦.འབུམ་རྒྱལ།
བླ་མའི་སྲིང་མོའི་བུ་ཆེ་བ་འབུམ་རྒྱལ་གྱི་ཤུལ་ཡིན་པས་འབུམ་རྒྱལ་ཟེར།
ཚོ་བ་འདི་ལ། འབུམ་རྒྱུའི་སེང་ཆེན་དང་འབུམ་རྒྱའི་རྨ་བྱ། འབུམ་རྒྱའི་
དབང་ཕྱུག གཉེར་བ་དར་རྒྱས། འབུམ་རྒྱའི་བན་ཕྲུག་སོགས་བུ་དཔའ་བོ་
དང་སྐྱེས་བུ་འཇོན་ཐང་ཅན་མང་དུ་བྱུང་།
བླ་མའི་སྲིང་མོའི་བུ་ཆུང་བའི་ཤུལ་ཡིན་པས་བུ་ཆུང་ཞེས་ཚོ་མིང་ཐོགས།
བུ་ཆུང་ནོར་ནག་དང་བུ་ཆུང་དཔའ་བྷ། བུ་ཆུང་དགེ་བྷོའུ་སོགས་བྱུང་།
༨.ཉིན་ཐ།
མང་རའི་ཉིན་ངོས་སུ་རྒྱུན་སྡོད་བྱས་པས་ཚོ་མིང་ལ་ཉིན་ཐ་ཐོགས། ཚོ་
བ་འདིར། ཉིན་ཐ་གདའ་བན།(འདིས་མགར་རྩེ་བླ་མ་བློ་བླངས་བསད）
• 61 •



མང་རའི་ལོ་རྒྱུས།
ཉིན་ཐ་སྐུ་ནག ཉིན་ཐ་ཧེབ་དཀར། ཉིན་ཐ་གནམ་ཐུང་། ཉིན་ཐ་སྐར་མ།
ཉིན་ཐ་ལྷ་སྐྱབས་སོགས་དཔའ་རྒོད་དང་འཇོན་ཐང་ཅན་ཟམ་མ་ཆད་པར་བྱོན།
༩. ནགས་ཐ།
བྲག་དཀར་རྫ་འདབས་ཀྱི་ནགས་ཁྲོད་སོགས་སུ་རྒྱུན་སྡོད་བྱས་པས་
མིང་དེ་ལྟར་ཐོགས། ནགས་ཐ་རྡོ་སྐྱབས་སོགས(གསལ་བོར་མ་ངེས)
༡༠.ཁ་ཀྱ།
ཁ་ཀྱའི་ཁྱམས་རིས་རྒྱལ། དགེ་བོ་སྐྱ་རིས། ཁ་ཀྱའི་ལྷ་འབུ། ཁ་ཀྱའི་
གཡང་རིང་། ཁ་ཀྱའི་ནག་འབའ་སོགས་བྱུང་།
༡༡. ཁམས་པ།
ཚོ་བ་འདིའི་མཆེད་ཁུངས་ལ། ལ་ལས་སྨྲ་ཁམས་ཡིན་ཟེར་བ་དང་།
ལ་ལས་ཚོ་བ་འདིའི་མེས་པོ་རྒན་པོ་ཞིག་གིས་རྒྱུན་དུ་ལཱ་བ་གོང་བ་ཁམ་ནག་ཅན་
ཞིག་གྱོན་པས་མིང་ལ་ཁམ་པ་ཞེས་ཐོགས་ཟེར། ཁམས་པའི་མེས་པོ་གནམ་
རྒྱལ་ལྟག་དམར། དེའི་བུ་གོ་མར། དེའི་བུ་བཀྲ་སེར། དེ་ལ་བུ་བདུན་ལས།
མིང་དུ་གྲགས་པ་ནི་བཟང་བོ་དཀར་དཀར་ཡིན།འདི་དང་ཁམས་པའི་སྔགས་པ་
གཉིས་ལ། ཁམས་པའི་དཀར་དཀར་ཟེར་བའི་བཙན་གྱི་བུ་ཞིག ཁམས་
པའི་སྔགས་པ་ཟེར་བའི་གཉན་གྱི་བུ་ཞིག་ཅེས་རླུང་ལྟར་གྲགས། ཁམས་པའི་
བུ་བཟང་བོ་དཀར་དཀར་གྱི་བུ་ཁམས་པའི་ལྷ་རྒྱལ། དེའི་བུ་རྣམ་རྒྱལ། དེའི་
བུ་ཁམས་པའི་སྙིང་རྡེབ་ཅེས་དཔའ་སྟོབས་འགྲན་ཟླ་དང་བྲལ་བའི་བུ་རབས་ཡ་
མེད་དེ་ཡིན། འདིའི་སྐབས་ཀོའུ་སྡེ་རྒྱ་ཚང་གི་ཟོན་ཐར་འབུམ་ཟེར་བ་དེ་སྐྱེའུ་
ཟས་བསད་སྟབས་རྒྱ་ཚང་གི་རོ་དམག་སྒྱེའུ་ཟའི་སྟེང་དུ་འོངས་པ་བན་ཤུལ་
དགོན་འདབས་ནས་ཁམས་ཀའི་སྙིང་རྡེབ་ཚང་གི་རུ་བ་དང་ཐུག་པས། དེའི་
• 62 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
སྟེང་དུ་བརྒྱུགས་པ་ན། ཁམས་པའི་སྙིང་རྡེབ་དུས་ལོ་བརྒྱད་ཅུ་ཡིན་ཡང་དེ་
དག་གི་ཁ་གཏད་འཇལ་ཏེ་རྒྱ་ཚང་གི་མི་གཉིས་བསད་པས་ལྷག་མ་རྣམས་སྐྲག་
ནས་བྲོས། རྗེས་སུ་ཁོས་མི་གཞན་ལ་ང་དེ་དུས་ལོ་བརྒྱད་ཅུ་ཡིན་ཡང་ཡར་ལྡིང་
མར་ལྡིང་འགའ་བྱས་པ་ན་སླར་ཡང་ཉི་ཤུའི་དུས་ཀྱི་མཉེན་སྟབས་རྫོགས་སོང་
ཞེས་ལབ་འདུག་ཁམས་པའི་བཀྲ་སེར་གྱི་རིང་ལ། བན་ཤུལ་ཚོ་བ་དྲུག་པོས་
སྟོང་ཐུབ་ལ་ལོ་སར་སྟེར་དགོས་པའི་སྲོལ་ཡོད་པ་ཁོས་བཅད་ཅིང་། སྟོང་ཐུག
ཚང་གི་སྦྲ་ཡང་མདུང་གིས་བརྒྱབ་ནས་དབྲལ། །
ཁམས་པའི་རྣམ་རྒྱལ་གྱིས་སུ་རིག་ཨ་ཐོ་ལྕེ་ནག་ལ་བསྙུད་བསླངས་ཤིང་
སུ་རིག་ལྷ་རྒྱལ་བསད། ཨ་ཐོ་ལྕེ་ནག་གིས་ང་ཚེ་གང་གི་ཨ་ཐོ་བྱེད་འདོད་པ་
ལས་ཉིན་གཅིག་གི་ཨ་ཐོ་བྱེད་མི་འདོད་ཅེས་འགྲན་ཡ་མ་བཟུང་ཟེར། གཞན་
ཁམས་པ་ཚོ་བར་ཁམས་པའི་སྔགས་པ་སོགས་མཐུ་དང་ནུས་པ་ཅན་ཡང་མང་
དུ་སྐྱེས་པས་ཁམས་པ་ལ་ཕ་རོལ་བོའི་མཐུ་དང་བྱད་ཀྱིས་ཀྱང་མི་ཚུགས་སོ།།
༡༢.སྒྱེའུ་ཟ།
ཚོ་བ་འདིར། སྐྱེའུ་ཟའི་མགོན་རིས་དང་སྐྱེའུ་ཟའི་ལྷ་འབུམ། དཔོན་
པོ་ཡོ་པ་སོགས་བྱུང་།
༡༣. སྡེར་སྐོར།
མེས་པོ་རྒན་པོ་ཞིག་གིས་ཞྭ་མོ་སྡེར་མའི་དབྱིབས་ལྟ་བུ་ཞིག་རྒྱུན་དུ་གྱོན་
པས་ཁོའི་མིང་ལ་སྡེར་མགོ་ཟེར་ཞིང་། དེའི་ཤུལ་ལ་སྡེར་སྐོར་ཐོགས།སྡེར་སྐོར་
ལྷ་ཐར་དང་སྡེར་སྐོར་བན་ལོག སྡེར་སྐོར་དཀོ་ཐོ། སྡེར་སྐོར་དབུ་མཛད།
ཐེངས་ཤིག སྐུ་ཕྱོགས་ཐར་ཤུལ་ཚང་རྒྱ་དམག་གིས་བགྲོང་རྩིས་བྱས་པར།།
སྡེར་སྐོར་དཀོ་ཐོས་འགེབ་སྲུང་བྱས་ཏེ་ཁོང་གི་སྐུ་སྲོག་བསྐྱབས།
• 63.



མང་རའི་ལོ་རྒྱུས།
༣.ཐར་ཤུལ་རུ་སྡེ་ཆགས་ཚུལ།
དེ་ཡང་ཨ་རིག་སངས་རྒྱས་སྐྱབས་ལས་མཆེད་པའི་མེས་པོ་བདུད་ལྷ་
བྱམས་དང་བན་དེ་བྱམས། ཐར་བ་སྐྱབས་གསུམ་ལས་ཕྱི་མའི་ཤུལ་ལ་ཐར་
ཤུལ་ཞེས་ཡོངས་སུ་གྲགས་ཤིང༌། ཐར་ཤུལ་སོགས་ཀྱི་རུས་རྒྱུད་ཐད་ལ། ལྡོང་
ཤུལ་ཆེན་བཅོ་བརྒྱད་ལ་འདྲེན་ལུགས་མི་འདྲ་བ་དུ་མ་ཡོད་པ་ལས། ལ་ལར་
བདུད་ཤུལ་དེའི་ཡ་གྱལ་དུ་བགྲང་བ་དང་། འགའ་ཞིག་ཏུ་བན་ཤུལ་བགྲང་
ཡོད་ལ། དགེ་བའི་བཤེས་གཉེན་དམུ་དགེ་བསམ་གཏན་གྱིས་ལྡོང་ཤུལ་ཆེན་
བཅོ་བརྒྱད་ཀྱི་གྲས་སུ“ཐལ་ཤུལ”ཞེས་པ་ཞིག་བགྲང་ཡོད་པ་དེ་ནི་ཁོ་བོས་
བལྟས་ན་ཐར་ཤུལ་ཡིན་སྙམ་སྟེ། རྒྱུ་མཚན་ནི་རྨ་ཆུའི་ལྷོ་རྒྱུད་ཀྱི་ཡུལ་སྐད་མང་
བོ་ཞིག་ཏུ་རྗེས་འཇུག་ལའི་སྒྲ་གདངས་ར་དང་མཚུངས་པར་ཀློག་པས་ཁོང་ནས་
སྒྲ་གདངས་ལ་གཞིགས་ཏེ“ཐར”གྱི་རྗེས་འཇུག་ལ་ཡིན་སྙམ་དུ་དགོངས་སམ་
སྙམ་མོ།། གལ་ཏེ་དེ་ལྟ་མིན་ན་ཐལ་ཤུལ་ཞེས་པ་དེ་སྡེ་ཚོ་གང་ཞིག་ལ་ངོས་
འཛིན་རྒྱུ་ཡིན།
གཞན་ཡང་། བདུད་ཤུལ་ཀླུ་ཚང་གི་བླ་ཟོག་ཤུ་བ་ཡིན་པར་ཡོངས་སུ་
གྲགས་ཤིང། དེ་ལྟ་ན་རུས་ལྡོང་ཡིན་དགོས་ཏེ། 《རུས་མཛོད་མེ་ཏོག་སྐྱེད་
ཚལ»ལས། “བོད་འདིར་རུས་ཆེན་ལྔ་འདི་བྱུང་བ་ནས་བཟུང་རང་རང་གི་
བླ་ཟོག་དེ་ནི། ལྡོང་གི་ཤ་བ། འབྲིའི་གཡག སྦྲའི་རྐྱང་། སྒའི་ལུག སྒོ་ཡི་
བླ་ཟོག་ར་ཡིན་ཞེས་བཞེད།”ཅེས་གསུངས་པ་ལྟར་རོ།། གལ་ཏེ་ཀླུ་ཚང་གི་རུས་
ལྡོང་ཡིན་ན་བན་ཤུལ་དང་ཐར་ཤུལ་གཉིས་ཀྱང་དེ་ལས་མ་འདས་སོ།།
མེས་པོ་ཐར་བ་སྐྱབས་ཀྱིས་མདུང་ཤིང་རབ་ཁར་ཧ་སག་རིགས་ཀྱི་ཇག་
དཔོན་ཞིག་བསད་ཅིང་ཁོའི་རོ་ས་དེར་དུར་སྦས་བྱས་པའི་ཤུལ་དེ་ཕྱིས་སུ་ཐར་
• 64 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
ཤུལ་ཚོ་གསུམ་གྱི་ས་མཚམས་སུ་གྱུར་ཅེས་རྒན་རབས་དག་གི་ངག་སྒྲོས་སུ་སྣང་
ཞིང་། སྔོན་ཆད་སྐབས་ཤིག་གི་རིང་ཐར་ཤུལ་གྱི་རུ་བ་འབལ་གཞུང་དུ་སྡོད་ལ།
མཚམས་རེར་མང་སྟོད་དུའང་འགྲོ་མོད་ད་ལྟ་ཕལ་ཆེར་ཤེལ་ལུང་བཞུགས་ཁྲི་
གོང་ཞོལ་སོགས་སུ་རྒྱུན་སྡོད་བྱེད་བཞིན་ཡོད།།
འདིར་ཐར་བ་སྐྱབས་ཀྱི་གདུང་རབས་དང་འབྲེལ་ཏེ་ཐར་ཤུལ་ཚོ་བའི་
ལོ་རྒྱུས་ཉུང་བསྡུས་ཙམ་བརྗོད་ན། ཐར་བ་སྐྱབས་ཀྱི་བུ་དོན་ནེ། དེའི་བུ་
བཙུན་པ། - དེའི་བུ་ཐར་ཤུལ་ཚེ་མགོན་སྐྱབས་ཏེ་འདི་ཨ་མྱེས་བྲག་དཀར་གྱི་བུ་
ཡིན་པར་གྲགས། འདིའི་རིང་ལ་ཐར་ཤུལ་སྟོང་ཆོས་བོན་ནག་དང་འགྲས་
པས་སྟོང་ཆོས་བོན་ནག་གིས་ཐར་ཤུལ་ལ་སྡེ་བཤིག་འཁོར་ལོ་བསྐོར་བ་འདིས་
མོ་ཁྱོག་གི་རྫ་གསེབ་ནས་བཏོན་ཅིང་། བོན་པོའི་མཐུ་བྱད་ཀྱིས་ཐར་ཤུལ་
ཕྱོགས་ཕྱོགས་སུ་ཐོར་བ་ཁོས་སླར་ཡང་གཅིག་སྡུད་བྱས། ཚེ་མགོན་སྐྱབས་ཀྱི་
བུ་དབང་ངེ། དེ་ལ་བུ་ལྔ་སྟེ། ཆེ་བ་འབུམ་ལོ། འབྲིང་བ་སྟོབས་ལྡན། ཆུང་
བ་བཙུན་པ། གཡང་ལོ། སྨྲ་ཁམས་བསྟན་སྐྱོང་དང་ལྔའོ།།
ཐར་ཤུལ་འབུམ་ལོས་རེ་ཞིག་དཔོན་མགོ་བཟུང་། འདིའི་རིང་ལ་ཐར་
ཤུལ་གྱི་རུ་བ་སྐོར་ཞིག་རྨ་ཕ་རིར་སོང་། ཐེངས་ཤིག ཁོ་ཚོའི་རྟ་ཁྱུ་མགོ་ལོག་
གི་ཇག་པས་དེད་པས། ཁོ་ཚོས་དེའི་སྙིང་ནད་ལ་མགོ་ལོག་གི་རྒྱ་ཐར་ནོར་
དབང་ཟེར་བ་བཙོན་ལ་བཟུང་། དེ་ལ་བརྟེན་ནས་མགོ་ལོག་དཔོན་པོ་ཀརྨ་
ཐུབ་བསྟན་གྱིས་དམག་ཆེན་བསྐུལ་ཏེ་དཔུང་འཇུག་བྱས་པས་ཐར་ཤུལ་གྱི་
འཕྲོས་ལུས་རྣམས་རྨ་ཕ་རིར་འགྲོ་མ་ཐུབ་པར་ལུས་པ་མང་རའི་ད་ལྟའི་ཐར་
ཤུལ་འདིའོ། ཐར་ཤུལ་སྟོབས་ལྡན་ནར་སོན་རྗེས་ཁོ་གཏམ་ཁ་ལྕེ་བདེ་ཞིང་
ཆབ་སྲིད་སྐྱོང་བ་ལ་མཁས་པས་ཐར་ཤུལ་སྡེ་བའི་དཔོན་པོར་གྱུར། ཁོས་
• 65 •



མང་རའི་ལོ་རྒྱུས།
ལུགས་དང་མཐུན་པར་ཐར་ཤུལ་སྡེ་བའི་སྲིད་དབང་ཡུན་རིང་དུ་བསྐྱངས་ཤིང་།
སྡེ་འབངས་རྣམས་ལ་མ་བཞིན་བྱམས་པས་འབངས་མི་རྣམས་ཀྱིས་ཁོ་ལ་བཀུར་
སྟི་ཡི་རང་བྱེད་པ་རེད།
ཡིན་ནའང་ཁོང་མཆོད་རྟེན་ཐང་གི་གཉེར་བ་མགོ་ཟིང་སོགས་ཀྱིས་
བཀྲོངས་རྗེས། ཀླུའི་རྒྱལ་བོས་ཐར་ཤུལ་ཚོ་གསུམ་གྱི་དམག་ཆེན་དྲངས་ནས་
མང་གཞུང་གི་རོང་སྡེ་ཡོད་ཚད་རྨ་འགྲམ་བར་དུ་དེད་ཅིང་། ཁོ་ཚོའི་འདུག་
ཁང་དང་གཡུལ་ཁ་རྣམས་མེར་སྲེག་བཏང་། ཕྱིས་སུ་རོང་བས་ཐར་ཤུལ་ལ་
སྟོང་བྱིན་པས་སླར་ཡང་ཕན་ཚུན་བར་འགྲིག་མཐུན་བྱུང་།
ཐར་ཤུལ་དཔོན་པོ་སྟོབས་ལྡན་གྱི་བུ་ཐར་ཤུལ་སྙིང་བྷི་རྒྱལ། དེའི་བུ་
ཐར་ཤུལ་མཁར་འབུམ་རྒྱལ་1956 ལོར་ཐར་ཤུལ་སྡེ་དཔོན་གྱི་འགན་ཁུར།
1958 ལོར་བཙོན་ནས་འདས། དེའི་བུ་ཐར་ཤུལ་སྟག་རྒན་ནམ་སྟག་འབུམ་
རྒྱལཡིན་ལ་ཁོས་ད་ལྟ་ཐར་ཤུལ་སྡེ་བའི་ཏང་ཀྲི་པུའུ་ཧྲུའུ་ཅིའི་འགན་འཁུར་
བཞིན་ཡོད། དེའི་བུ་ཚེ་བརྟན་རྡོ་རྗེ། དེའི་བུ་བསོད་ནམས་སྟོབས་ལྡན་ཡིན།
སྟག་རྒན་གྱི་སྤུན་ཚེ་ལོ། དེའི་བུ་ཁྲོ་རྒྱལ་ཐར། དེའི་བུ་གཡང་ཕྱུག་རྒྱལ་ཡིན།
ཐར་ཤུལ་སྟོབས་ལྡན་གྱི་སྤུན་ཆེ་བ་ཐར་ཤུལ་འབུམ་ལོའི་བུ་ཐར་ཤུལ་
སྐལ་བཟང་འབུམ།(སྐར་མ་ཡང་ཟེར) དེ་ལ་བུ་གསུམ་ཏེ། གཡང་འབུམ་
རྒྱལ་དང་དབང་ཆེན་འབུམ། དགེ་སློང་འཕྲིན་ལས་བཅས་ཡིན། གཡང་
འབུམ་རྒྱལ་གྱི་བུ་ཚེ་སྐྱབས་རྒྱལ། དེའི་བུ་ཚེ་མགོན་སྐྱབས། དེའི་བུ་གཡང་
སྐྱབས་རྒྱལ་ཡིན།
དབང་ཆེན་འབུམ་གྱིས1956ལོར་ཐར་ཤུལ་ཞང་གི་ཞང་གཙོའི་འགན་
ཁུར་ ཅིང་། མང་ ཚོགས་ ལ་ ཞུབས་ འདེགས་ གང་ ལེགས་ བསྒྲུབས།
• 66 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
1958ལོར་འཛིན་བཟུང་བྱས་ཤིང་ངལ་རྩོལ་སྒྱུར་བཀོད་ཁྲོད་ཚེ་ལས་འདས།
འདིའི་བུ་ཐར་ཤུལ་ཆོས་རྡོ་ཡིན་ལ། ད་ལྟ་ཐར་ཤུལ་སྡེ་བའི་སྡེ་དཔོན་གྱི་འགན་
འཁུར་མུས་ཡིན། དེའི་བུ་འབུམ་པ་སྐྱབས་ཏེ་ད་ལྟ་ལུག་ནག་ར་བའི་སློབ་ཆུང་
གི་དགེ་རྒན་ཡིན། དེའི་བུ་ལྷ་རྒོད་འབུམ་ཡིན་ནོ། །
ཐར་ཤུལ་སྟོབས་ལྡན་གྱི་སྤུན་ཆུང་བ་བཙུན་པའི་བུ་སྟོན་པ། དེའི་བུ་
ཐར་ཤུལ་ཚེ་འབུམ་རྒྱལ། ཚེ་འབུམ་རྒྱལ་ལ་བུ་མ་བྱུང་། བུ་མོ་ཀླུ་མཚོ་སྐྱིད།
དེའི་བུ་ལྷ་མགོན་རྒྱལ་སོགས། །
སྟོབས་ལྡན་གྱི་སྤུན་གསུམ་པ་གཡང་ལོ། དེའི་བུ་ཨ་ཁུ་རྒྱ་ར་དང་།
ཕྱུག་གེ་རྒྱལ། ཉི་མ་གསུམ་ལས་སྔ་མ་ཀོའུ་སྡེས་བསད། ཕྱུག་གེ་རྒྱལ་གྱི་བུ་
བསྟན་རིང་དང་ཀླུ་རྒྱལ། བསྟན་རིང་ལ་བུ་མེད། ཀླུ་རྒྱལ་ལ་བུ་ཀླུ་འབུམ་ཚེ་
རིང་སོགས་ཡོད། །
ཐར་ཤུལ་སྟོབས་ལྡན་གྱི་སྤུན་ཐ་ཆུང་སྨྲ་ཁམས་བསྟན་སྐྱོང་ དེའི་བུ་
སྨར་ཁམས་ལེགས་བཤད(གྲྭ་བ)དང་སྨར་ཁམས་རིན་ཆེན་འབུམ། ཆོས་
འཛིན་བཅས་སོ།།
༈ ཐར་ཤུལ་སྟོབས་ལྡན་གྱི་ཕ་དབང་ངེའི་སྤུན་དབང་བྱམས། དེའི་
བུདོན་གྲུབ། དེ་ལ་བུ་གཡང་ངེ་དང་བཀྲ་རྒྱལ་ཐོད་རྐོ། པེ་ཧུ་ཆོས་འཕེལ།
གྲྭ་བཙུན་རི་ཁྲོད་པ་ཞིག་དང་བཞི། གཡང་ངེའི་བུ་ལྷ་ཆེན། སྙིང་བྱམས།
འུ་འབུ། དགེ་སློང་ལོ་འབའ། འུ་འབུའི་བུ་ཐར་ཤུལ་ཨ་འདའ། དེའི་བུ་
དབང་བྱམས་རྒྱལ་སོགས།
༈ པེ་ཧུ་ཆོས་འཕེལ་ གྱི་བུ་ལྷ་རྒྱལ། བུ་ཚབ་པོ་ཀྲང་ཐུབ་བསྟན།
ཐུབ་བསྟན་གྱི་ཕ་དངོས་དགེ་ཚུལ། ལྷ་རྒྱལ་གྱི་སྤུན་བཟང་བོ། དེ་ལ་བུ་དགེ་
• 67 •



མང་རའི་ལོ་རྒྱུས།
བའི་བཤེས་གཉེན ༧བློ་བཟང་འཕྲིན་ལས་ཚང་དང་བསམ་གཏན། ཐར་
ཤུལ་ཨ་ན། ཀླུ་བྱམས་རྒྱལ་བཅས་སྐྱེས། དགེ་བཤེས༧བློ་འཕྲིན་འདི་བ་ཆུང་
དུས་བླ་བྲང་བཀྲ་ཤིས་འཁྱིལ་ནས་སློབ་གཉེར་གནང་། ཐར་ཤུལ་དགོན་པའི་
བརྩི་བཞག་ལ་ལོ་མང་བཞུགས།
༈ ཐར་ཤུལ་ཀླུ་སྡུག་དང་སོ་འབུ། ཀ་ཁོ། བ་འབུ་བཞི་སྤུན་མཆེད་
ཡིན་ལ། ཀླུ་སྡུག་གི་བུ་ཐར་ཤུལ་ཐོ་ཀོ བན་ལོག ལྷ་མཁར་ཡག ཐོ་ཀོའི་
བུ་རྒྱལ་མཚན་དང་ལྷུན་རྒྱལ། བུ་མོ་ལོ་ཁོ་སྐྱིད། །
སོ་འབུའི་བུ་ལྷ་འབུམ་རྒྱལ། དེའི་བུ་མགོན་རྒྱལ། དེའི་བུ་ལུང་རིགས།
བ་འབུའི་བུ་ཚེ་རིང་། སྙིང་བྷ། ཨ་ཁུ་བཟོད་པ་གསུམ། ཚེ་རིང་གི་བུ་དཔལ་
ལྡན། སྙིང་བྷའི་བུ་རབ་བརྟན་དང་རྡོ་རྗེ། མགོན་པོ་སྐྱབས།
༈ཐར་ཤུལ་ཁྲོ་ཆེན། དེའི་བུ་ཐར་ཤུལ་མུ་ནེ། དེའི་བུ་ཚེ་མཁར་
དཀར་ལྡིང་། དེ་ལ་བུ་བཞི་སྟེ། བཟང་བོ(ཨ་པ་སྐྱབས)དང་ཨ་ཁུ་ལོ་ཡེ།
སྨན་པ་དཔལ་བཟང་། སྙིང་ཕྱུག་
བཟང་བོའི་བུ་དབང་ཆེན། ཨ་ཁུ་བློ་བཟང་ཚུལ་ཁྲིམས། ཀླུ་སྐྱབས།
ཀླུ་སྐྱབས་ཀྱི་བུ་ཚེ་རིང་འབུམ། དེའི་བུ་ཐར་ཤུལ་ཚེ་རྡོ་དང་དགེ་སློང་བཤད་
སྒྲུབ་སོགས། རྙིང་ཕྱུག་གི་བུ་མཁའ་འགྲོ་དང་སྙན་གྲགས། མཁའ་འགྲོའི་བུ་
སྟག་ཕྲུག་དང་དམར་ལྡང་གཉིས་ཡིན། །
༈ ཐར་ཤུལ་རྡོར་ནག དེའི་བུ་ཐར་ཤུལ་ཀླུ་ཕྱུག་རྒྱལ། དེའི་བུ་
འཕགས་པ་དང་དགེ་ཚུལ། འཕགས་པའི་བུ་ལོ་འབའ། དེའི་བུ་རྡོར་རིང་།
དེའི་བུ་གནའ་བོ་སོགས། ལོ་འབའི་སྲིང་མོའི་བུ་ཐར་ཤུལ་སྐྱ་པ། ཨོ་ཡ།
མདོ་སྡེ་བཅས། དགེ་ཚུལ་གྱི་བུ་པོ་ཀྲང་ཐུབ་བསྟན་ཡིན་ནོ།།་
• 68 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
བྱེ་བྲག་ཐར་ཤུལ་གྱི་ནང་གསེས་ཚོ་བ་སོ་སོའི་ལོ་རྒྱུས་བཤད་པ་ལ།
༡.དཔོན་ཚང་།
ཐར་ཤུལ་དཔོན་ཚང་གི་ལོ་རྒྱུས་ནི་ཐར་བ་སྐྱབས་ཀྱི་གདུང་རབས་དང་
འབྲེལ་ཏེ་གོང་དུ་བཤད་ཟིན་པས། དེར་གསལ་ལོ།།
༢. ཐར་ཤུལ།
ཐར་ཤུལ་འབྲུག་རྒྱལ་དང་ལྷ་རིང་། དགེ་གྲགས་སྤུན་མཆེད་གསུམ་
ལས། འབྲུག་རྒྱལ་གྱི་བུ་ཀོ་ཐུང་། དེའི་བུ་སྐལ་སྙིང་སྟག དེའི་བུ་འདྲ་
འབུམ། དེ་དང་དགེ་འབུམ་རྒྱལ་གཉིས་སྤུན་མཆེད་ཡིན། ཐར་ཤུལ་སྙིང་
སྡུག་ལ་ཐར་ཤུལ་ཨ་རྒྱ་ཞེས་མིང་གྲགས་ཆེ་ཞིང་། རིག་གསར་སྐབས་འཐབ་
རྩོད་བྱས། འདྲ་འབུམ་དང་དཔོན་ཚང་སྙིང་བྷི་རྒྱལ་གྱི་སྲིང་མོ་དཔའ་མོ་
གཉིསཀྱི་བུ་ཞི་མོ་ཐར། ཁོས་ཐར་ཤུལ་གྱི་ལོ་རྒྱུས་འདི་འབྲི་བར་རྒན་པ་དག་
ལ་དྲི་གཏུག་དང་རྩད་གཅོད་བྱས་ཏེ་རྒྱུ་ཆ་མང་བོ་མཁོ་འདོན་གྱིས་བྱས་རྗེས་
ཆེན་པོ་བཞག དེའི་བུ་བསྟན་འཛིན་ནོར་བུ་སོགས། ༈ཀོ་ཐུང་ལ་སྲིང་མོ་
གསུམ་ཡོད་པའི་ཆེ་བ་ཀླུ་མཚོ། དེའི་བུ་མོ་བ་ལོ། དེ་ལ་བུ་བསྟན་པ་རབ་རྒྱས་
དང་ཚུལ་ཁྲིམས། དཔལ་ལྡན། བསྟན་པ་རབ་རྒྱས1958ལོར་ས་ས་ནས་
བསད། ཚུལ་ཁྲིམས་ལོ་དེར་ལས་བྱེད་ནང་དུ་ཞུགས། 1972ལོར་ཐར་ཤུལ་
ཞང་གི་ཞང་ཀྲང་གི་འགན་ཁུར། 1988ལོར་ལས་འཁྱུར་ངལ་གསོ་བྱས།
1991ལོ་ནས་བཟུང་ཐར་ཤུལ་སྡེ་བའི་སྡེ་སྲུང་ཨུ་ཡོན་གྱི་འགན་བཞེས་བཞིན་
པའོ། དེའི་བུ་ནོ་རྡོ་རྒྱལ་ཡིན། །
༣. སྒར་བ།
ཚོ་བ་འདི་ལ་སྒར་བ་ཞེས་པའི་མིང་ཐོགས་དོན་ནི། སྔོན་ཆད་ཐར་ཤུལ་
• 69 •



མང་རའི་ལོ་རྒྱུས།
གྱི་རུ་བ་འབལ་གཞུང་དུ་སྡོད་དུས། ཁྱིམ་ཚང་ཞིག་ནས་ཐར་ཤུལ་སྐུ་གོང་མ་
རབ་འབྱམས་པ་ཆོས་སྐྱོང་རྒྱ་མཚོ་འཁྲུངས་ཤིང་ཁོང་གི་ཡུལ་བ་སོགས་ཀྱིས་རྒྱུན་
དུ་གུར་སྒར་བརྒྱབ་ནས་བསྡད་པས་རུ་སྐོར་དེར་སྒར་བ་ཞེས་འབོད་པ་བྱུང་།
རྗེ་ཆོས་སྐྱོང་རྒྱ་མཚོ་འདི་བའི་ཡབ་ཡུམ་སོགས་གསལ་བོར་མ་ངེས་ཀྱང་འཁྲུངས་
གཞིས་ཀྱི་ཤུལ་ད་ལྟའི་འབྲུག་རྩེ་ཚང་ཡིན་པར་གྲགས་ཤིང་། དོན་ལའང་
གནས་ཏེ། འབྲུག་རྩེ་ཚང་ན་ཁོང་གིས་དབུས་ནས་གདན་དྲངས་པའི་སྟོན་
པའི་ཟངས་སྐུ་ལི་མ་ཁྲི་ཚད་ལས་ལྷག་པ་ཞིག་དང་དཔལ་ལྡན་ལྷ་མོའི་ཞལ་ཐང་།
ཁོང་གི་ཌ་དྲིལ། རྐང་གླིང་སོགས་ཉར་ཚགས་བྱས་ཡོད་པ་འདིས་ཤེས་ཐུབ་ལ།
རྐང་གླིང་འདི་ནི་ད་ལེ་པ་དུར་གྱི་རྐང་ཡིན་ཞིང་ཁོང་གིས་དབུས་ནས་བསྣམས་
ཕེབས་པ་ཡིན་ཟེར། རྐང་གླིང་འདི་ཐེངས་རེ་བུས་ན་དཔལ་ལྡན་ལྷ་མོ་དངོས་
སུ་འོང་བ་ཡིན་ཟེར་ཞིང་སྔོན་ཆད་རུ་སྡུན་དགེ་འདུན་རྒྱ་མཚོ་ཁོང་གི་དྲུང་དུ་
ཕེབས་དུས་ཐེངས་ཤིག་བུས་པར་དཔལ་ལྡན་ལྷ་མོ་དངོས་སུ་སླེབས་པས་དེ་ནས་
བཟུང་སྤྱན་འདྲེན་སྐབས་མ་གཏོགས་འབུད་མི་ཆོག་པ་བཟོས། སྔགས་འཆང་
དགེ་འདུན་དར་རྒྱས་ཀྱི་རིང་ལ་ལྷ་མོའི་བསྐང་བ་ཁྲི་ཚར་རེ་འདོན་དུས་སྤྱན་
འདྲེན་སྐབས་ཐེངས་རེ་བུས་ན་འཚུབ་མ་ཆེན་པོ་འོང་བ་སྐབས་དེའི་རྒན་པ་
དག་གི་ངག་སྒྲོས་སུ་སྣང་། སྤྱི་ལོ་1986ལོར་མཁར་སྔོན་ཚང་དང་དགེ་བའི་
བཤེས་ཆེན་པོ ༧རྗེ་བྱམས་པ་འཕྲིན་ལས་ཚང་རྣམ་གཉིས་ཀྱིས་རྐང་གླིང་ལ་
སླར་ཡང་རབ་གནས་མཛད་དུས། རྗེ་བྱམས་པ་འཕྲིན་ལས་ཚང་གིས་མཁར་
སྔོན་ཚང་ལ་རྐང་གླིང་འདིའི་ལོ་རྒྱུས་ཞིབ་རྒྱས་ཞུས་ཤིང་། ཁོང་ལ་རྐང་གླིང་
ཐེངས་ཤིག་འབུད་པར་བསྐུལ་བར་ཁོང་ནས། དེ་དཀའ་མོ་རེད། དཔལ་
ལྡན་ལྷ་མོ་དངོས་སུ་ཕེབས་ན་ང་ལ་ཞུ་རྒྱུ་ཅང་མེད། ཨ་ཁུ་ཚང་གིས་བུས་
• 70 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
གསུངས། དེར་དགེ་བཤེས་ཚང་གིས་ཐེངས་ཤིག་བུས། ཕྱི་དྲོ་དེར་འབྲུག་རྩེ་
ཚང་གི་སྦྲ་ནག་རླུང་འཚུབ་ཆེན་པོ་ཞིག་གིས་བསྐྱེལ་བ་ཉེ་འཁོར་གྱི་མི་རྣམས་
ཀྱིས་དངོས་སུ་མཐོང་འདུག །
ཐར་ཤུལ་ཆོས་སྐྱོང་རྒྱ་མཚོའི་རྗེས་སུ། སྒར་བ་ཚོ་བར་མཁར་འབུམ་
ནག་རིལ་ཟེར་བ་ཞིག་བྱུང་། འདི་ལ་ཐོབ་དང་ཐམ་གའང་ཡོད་པར་བཤད།
དེའི་བུ་རྡོ་རྗེའམ་རྡོ་རྐོ་ནག་རིལ་ཟེར་བ་དེ་ཤེལ་ལུང་ཐང་སྨད་དུ་རྒྱུན་སྡོད་བྱས།
དེ་ལ་བུ་དོན་ཁོ་དང་རི་ལོ། བསྟན་རིང་། རྒྱ་ལོ། ནམ་མཁའ་དང་ལྔ་ལས།
ཆེ་བའི་མིང་ལ་དོན་ཁོ་སྤུང་འཛིན་ཟེར། དེའི་བུ་དཀའ་ཡེས་ལོ་བཅོ་ལྔའི་སྟེང་
དྲེད་མོང་ཞིག་བསད། དེའི་བུ་བསྟན་དར། ལྷ་བོ། པདྨ། གནམ་ ལྷ།
སྦྱིན་པ་དང་ལྔ། སྔ་མ་གཉིས་ལ་བུ་མ་བྱུང་། པདྨ་ལ་བུ་གསུམ་བྱུང་བའི་
སངས་རྒྱས་དང་བསོད་བྷ་གཉིས་སྔོན་ནས་འདས། ཆུང་བ་བྱང་ཆུབ་ཡིན།
རི་ལོའི་བུ་སངས་ལོ། རི་ལོ་ཚང་ནས་ཐར་ཤུལ་སྐུ་ཕྲེང་གཉིས་པ་ཆོས་ཀྱི་གྲགས་
པ་འཁྲུངས། སངས་ལོའི་བུ་ཡུམ་ཁོ། དེའི་བུ་དཔོན་རྒན། འདི་ཚང་ན་ཐར་
ཤུལ་སྐུ་ཕྲེང་གཉིས་པའི་ཆུང་དུས་ཀྱི་འཛོང་ཁུག་དང་དགུང་ལོ་བརྒྱད་པའི་དུས་
ཀྱི་སྟོད་འགག་སོགས་ཉར་ཡོད་པ་དང་། ཁོ་ཚང་ནས་འཁྲུངས་པའི་སྐུ་ཕྲེང་
དེའི་མཚན་དང་འདས་ལོ་སོགས་ཀྱང་གསལ་བོར་བཤད་རྒྱུ་འདུག་པས་ཁོ་ཚང་
ནས་འཁྲུངས་པ་ནི་ཐར་ཤུལ་སྐུ་ཕྲེང་གཉིས་པ་ཆོས་ཀྱི་གྲགས་པ་ཡིན་པར་
མགྲིན་པ་གཟེངས་སུ་བཏེགས་ནས་སྨྲ་བར་སྤོབས་སོ།། སངས་ལོའི་སྤུན་
ལེགས་བཤད་དང་རྒྱ་མཚོ། ལེགས་བཤད་རབ་ཏུ་བྱུང་ཞིང་། རྒྱ་མཚོའི་བུ་
སྐལ་སྒར་བའི་རྡོར་བྷ། འདི་བུ་མིང་གྲགས་ཅན་ཞིག་ཡིན་ལ་1958ལོར་ཟིང་
འཁྲུག་གི་འགོ་བར་བརྩིས་ནས་འཛིན་བཟུང་བྱས་ཤིང་བཙོན་ནས་འདས།
•7 •



མང་རའི་ལོ་རྒྱུས།
བསྟན་རིང་གིས་ཚེ་གང་བོར་ཇག་རྐུས་འཁྱམ་གསུམ་བྱས་པས་རྨ་ཕར་ཚུར་ནས་
གྲགས་སྐད་ཆེ། དེ་ལ་ཆེན་ཆུན་གཉིས་ཡོད་པའི་ཆེན་མའི་བུ་དགེ་འདུན་དར་
རྒྱས། འདིས་ཆུང་དུས་ནས་ཡི་གེ་འབྲི་ཀློག་སྦྱངས་ཤིང་གསོ་རིག་རྒྱུད་བཞི་
བློར་བཟུང་སྟེ་སྨན་ལ་སྦྱངས། སོག་ཚའི་ཕུར་སྨུག་ཚང་ལས་ནག་རྩིས་
བསླབས། རྟེན་རབ་བྱུང་ཡིན་ཡང་ལོ་ཉི་ཤུའི་སྟེང་ཕ་འདས་པས་སྐྱ་སར་
འབབ་དགོས་བྱུང་། དེ་ནས་བཟུང་སྔ་འགྱུར་རྙིང་མའི་ཆོས་ལུགས་ལ་སྦྱངས་
ཤིང་ཆུ་མིག་བརྒྱ་རྩ་གང་མང་འགྲིམས། སྤྱི་ཚང་གིས་ཉམས་སད་གནང་བར་
རྨི་ལམ་ཐིག་པོ་བྱུང་བས་ཁོང་ནས་གཞིས་དཔོན་དུ་བསྟེན། སྤྱི་ལོ་1967ལོར་
གཤེགས། འདི་ལ་བུ་གསུམ་ཡོད་པའི་ཆེ་བ་རྣམ་ཐར་རྒྱལ་ལ་བུ་མ་བྱུང་།
འབྲིང་བ་དཔལ་འབྱོར་ཀླུ་ཚང་དགོན་པའི་གྲྭ་བ་ཡིན་ལ1958ལོར་འཛིན་
བཟུང་བྱས་ ཤིང༌1959ལོར་བཙོན་ནས་འདས། ཆུང་བ་སྔགས་འཆང་
འབྲུག་རྩེ། དེ་ལ་བུ་བཞི་ཡོད་པའི་ཆེ་བ་ཚེ་རྒྱལ་དོན་འགྲུབ་བམ་ཚེ་རྡོ་ནི་ད་ལྟ་
རྫོང་མཁར་གྲོང་སློབ་ཆུང་གི་སློབ་གཙོ་ཡིན། ནམ་མཁའ་ལ་སྒར་བའི་དཔོན་
ཟེར་ཞིང་རླུང་འགུག་ཆར་འབེབ་ལ་དབང་འབྱོར་བར་གྲགས། ཁོ་ད་དུང་ཀུ་
རེཀྱལ་ག་ལའང་མཁས་པས་ཁོས་རྒྱུན་དུ་ངག་རྩོམ་དང་བཏགས་པ་བྱེད་པ་
དཔེར་ན། “དཔོན་སེར་རྒྱ་དགུང་གི་སེར་བ་རེད།། དགུང་སེར་བ་ནམ་ཡོང་
ཆ་མེད་རེད། དཔོན་གྱོལ་བོ་ལམ་ཁའི་རྡོ་ཟུག་རེད། རྡོ་ནམ་དགོས་ཤིག་ལ་
ཡོད་མོད་རེད།།… ”ཅེས་པ་སོགས་སྐབས་དེའི་མི་རྣམས་ཀྱི་ངག་ཐོག་ན་
ཧ་ཅང་མང་། དེའི་སྦྲ་ནང་དུ་ཡོད་པ་སྐལ་བཟང་རྒྱལ། དེ་ལ་ལྕགས་ཐར་
རྒྱལ་སོགས་བུ་བཞི་ཡོད། སྤུན་བཞི་བ་རྒྱལ་ལོ་ལ་བུ་གཅིག་བྱུང་བ་མིང་མ་ངེས་
ཀྱང་ཁ་བདེ་བོ་ཞིག་ཡིན་ཟེར། དེ་ལ་བུ་གཉིས་དང་བུ་མོ་འགའ་ཡོད། བུ་
• 72 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
བདུད་ལྷ་དང་གཡང་ལོ་གཉིས་ལ་ཤུལ་མ་ཐོགས། སྲིང་མོ་ཞིག་ལ་བུ་བློ་བཟང་
བསྟན་པ་སྐྱེས། ཡང་ཐར་ཤུལ་ལྷ་རྒྱལ་སྐམ་པོ་ཟེར་བ་དེ་ལ་བུ་སྐོ་ལོ་དང་ཚེ་
ཕྱུག་གཉིས་སྐྱེས། ཚེ་ཕྱུག་གི་བུ་བཟོད་པ་དང་། སྒྲོལ་བྷ་གཉིས་བཟོད་པའི་
བུ་བ་ཚེ་སོགས། སྒྲོལ་བྷའི་བུ་མགོན་པོ་རྡོ་རྗེ་སོགས་ཡིན། །བསྟན་རིང་གི་
བུ་ཆུང་བ་བན་རྒན། དེ་ལ་བུ་མེད། དེའི་སྲིང་མོའི་བུ་སྒར་བའི་ཀར་ལོག།
༈དོན་ཁོའི་བུ་དཀའ་ཡེ། དེ་ལ་བུ་ལྔ་ཡོད་པའི་བཞི་བ་གནམ་ལྷའི་བུ་ཀླུ་འབུམ་
རྒྱལ། བུ་ལྔ་བ་སྦྱིན་པ་1957ལོར་ཧོར་ཇག་གིས་བསད། །
༤.དཔའ་རིས།
གནའ་དུས་ཐར་ལོ་ཟེར་བའི་རྒན་པོ་ཞིག་ལ་བུ་བུ་ལོ་ཟེར་བ་ཞིག་ཡོད།
དེ་ལ་བུ་གསུམ་སྟེ་དཔའ་རིས། སྐྱ་བོ། ཞོལ་ཀ་ལུ་སྤྱང་རྒྱུག་གསུམ་ལས་སྔ་
མའི་ཤུལ་ལ་དཔའ་རིས་སམ་སྤྲོ་བསྡུ་ཐོགས། དེ་ལྟར་ཐོགས་དོན་ཡང་རྒན་པོ་
ཞིག་གིས་རྒྱུན་དུ་སྤྲ་ཏོག་འཐུས་སྟབས་མིང་ལ་སྤུ་འཐུའམ་སྤྲ་བསྡུ་ཐོགས། སྤྲ་
ཏོག་ལ་ཁ་སྐད་དུ་དཔའ་ཏོག་ཟེར་ཞིང་བསྡུས་ལ་རིས་ཟེར་བས། ཡོངས་
གྲགས་སུ་ཁ་སྐད་ལྟར་དཔའ་རིས་ཞེས་འབོད། དཔའ་རིས་ཀྱི་བུ་རྒྱལ་བོ་དང་
བླ་མ་དཔལ་ལྡན། རྒྱལ་བོའི་བུ་དཔའ་རིས་བློ་བཟང་དང་སྒྲོལ་མ། བྱམས་ཐོ་
གསུམ། དཔའ་རིས་བློ་བཟང་ནི་བུ་དཔའ་སྙིང་ཅན་ཞིག་ཡིན་པས། ཀླུའི་
རྒྱལ་བོ་དང་མཉམ་དུ་དབུས་ལ་འགྲོ་བའི་ལམ་བར་ནས་འབྲོང་རུ་དམར་ཞིག་
བསད་དེ་གསར་བའི་ལམ་ཕྱེས་པས་ཀླུའི་རྒྱལ་བོས་བསྟོད་བསྔགས་བྱས། བློ་
བཟང་གི་བུ་ནམ་མཁའ། དེ་ལ་བུ་སྟོབས་ཆེན་དང་དཔའ་རིས་ཨ་ཁུ་བསྟན་
འཛིན། བསོད་ནམས་གསུམ། དཔའ་རིས་དགེ་བཤེས ༧བསྟན་འཛིན་
འདི་བས་ཆུང་དུས་བླ་བྲང་དུ་སློབ་གཉེར་གནང་། ད་ལྟ་སྨན་བྱིན་ཏེ་ནད་པ་
• 73 •



མང་རའི་ལོ་རྒྱུས།
ཉམ་ཐག་དུ་མའི་ཚེ་སྲོག་གི་རྒྱུན་མཐུད་བཞིན་བཞུགས། སྟོབས་ཆེན་གྱི་བུ་ལྷ་
བོ་རྒྱལ་དང་རིན་ཆེན་འབུམ་གཉིས་ཡིན་ནོ། བློ་བཟང་གི་སྤུན་སྒྲོལ་མའི་བུ་བླ་
མ་ཡོན་ཏན་དང་དཔའ་རིས་བཀྲ་ཤིས། བྱམས་ཐར། སྐོ་ལུ། དཔའ་རིས་
བཀྲ་ཤིས་ཀྱིས་ཐར་ཤུལ་དང་མགོ་ལོག་འཁྲུགས་ཏེ་ཐར་ཤུལ་གྱིས་རྒྱུ་ཐར་ནོར་
དབང་འཛིན་བཟུང་བྱེད་དུས་བྱས་རྗེས་བཞག་པས་དཔའ་རིས་བཀྲ་ཤིས་ཞེས་
མིང་གྲགས་ཆེ། དེའི་བུ་ཆོས་བཟང། དེའི་བུ་ཨ་མྱེས། བྱམས་ཐོའི་བུ་
དཔའ་རིས་ལྷ་མཁར་གྱིས་ཐར་ཤུལ་དཔོན་པོར་སྲིད་དོན་སྒྲུབ་པར་རམ་
འདེགས་ཆེན་པོ་བྱས། ་ ང་བརྒྱད་ལོར་ཟིང་འཁྲུག་གི་འགོ་བ་བྱས་པས་རྗེས་སུ་
འཛིན་བཟུང་ཐེབས་ཤིང་བཙོན་ནས་འདས། །དཔའ་རིས་ཀྱི་སྤུན་ཆུང་བ་ཞོལ་
ཀ་ལུ་སྤྱང་རྒྱུག་གི་བུ་ཚེ་རྒྱལ། དེའི་བུ་ཚེ་བརྟན་རྒྱལ། དེའི་བུ་གཙུག་བྷ།
དེའི་བུ་ཚབ་ཚེ་བྷི་ཡག་ཡིན། ཚེ་བརྟན་རྒྱལ་གྱི་སྤུན་ཨ་ཉ། དེའི་བུ་ཚེ་དབང་
ཐར། དེའི་བུ་ཚེ་བྷི་ཡག་དག ཚེ་རིང་མཁར་སོགས།
༥. སྐྱ་སྐོར།།
དཔའ་རིས་ཀྱི་སྤུན་འབྲིང་བས་རྒྱུན་དུ་སློག་པ་སྐྱ་བོ་ཞིག་གྱོན་པས་མིང་
ལ་སྐྱ་བོ་ཐོགས། དེའི་ཤུལ་ལ་སྐྱ་སྐོར་ཟེར། སྐྱ་བོའི་བུ་ལྷ་སྐྱབས་རྒྱལ། དེ་ལ་
བུ་ལྷ་རྒྱལ་དང་ལྕགས་ལུ་གཉིས་བྱུང་། ལྷ་རྒྱལ་གྱི་བུ་ཁྲོ་ལུ། དེའི་བུ་མགོན་པོ།
དེའི་བུ་བློ་གསལ་དང་ཚེ་ཐར་འབུམ་གཉིས། བློ་གསལ་གྲྭ་བ་ཡིན་ཞིང་ལོ་དུ་
མར་ཐར་ཤུལ་དགོན་པའི་དགེ་སྐུལ་གྱི་འགན་ཁུར། ཁྲོ་ལུའི་སྤུན་སྐྱ་བདེ།
དེའི་བུ་ཀུ་བྱམས་དང་སྐལ་བཟག ཀུ་བྱམས་ཀྱི་བུ་སྒོམ་པ། སྐལ་བཟང་གི་
བུ་སྙན་གྲགས་(ནང་ཆེན་ཕྱག་མཛོད)སྙིང་བྱམས། རྒྱལ་མཚན་བཅས་ཡིན།
ལྷ་རྒྱལ་གྱི་སྤུན་ལྕགས་ལུ། དེའི་བུ་ཚེ་ཁོ། འདི་བུ་དཔའ་བོ་ཞིག་ཡིན། དེའི་
• 74 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ། །
ཚ་བོ་ཀུན་བཟང་རྒྱལ་དང་ཚེ་བྷི་ཡག་གཉིས་ཡིན་ནོ།། ཚེ་ཁོའི་ཤུལ་ཨ་པུ་རྒྱལ་
<ལྷ་བཟང་རྒྱལ>ཚང་ཡིན་པས། ང་བརྒྱད་ཡར་སྔོན་དུ་ཁོ་ཚང་ན་ལྕགས་
ལུའི་མདུང་དང་གྲི་སོགས་ཡོད་ཟེར།
༦.བླ་ནག་
རབ་བྱུང་བཅུ་གསུམ་པའི་ཤིང་ཕག་ལོ་སྟེ། སྤྱི་ལོ་1935ལོར་གོང་བ་
སུག་སྐོར་གྱི་སྡེ་གྲས་ནས་བླ་ནག་ཚེ་འབྲུག་ཚང་ཤེལ་ལུང་འགག་ཏུ་འོང་སྟེ་སྡོད་
སྐབས།རྒྱལ་ཀུན་བརྩེ་བའི་རང་གཟུགས༧ལ་མོའི་ཡོངས་འཛིན་རིན་པོ་ཆེ་རྗེ་
འཇིགས་མེད་འཕྲིན་ལས་རྒྱ་མཚོའི་བཀའ་ལུང་ལྟར་ས་འདིར་དགོན་ས་འཚོལ་
དུ་ཕེབས་པ་བླ་ནག་ཚེ་འབྲུག་དང་ཕྲད་པས་ཁོང་གིས་ཁྱོད་ཀྱི་མིང་ལ་ཅི་ཟེར་
ཞེས་བཀའ་འདྲི་གནང་། ཁོས་ལན་དུ་ཚེ་འབྲུག་ཟེར་ཞེས་ཞུས་པར། ཁོང་
གིས་མིང་ཡག་པོ་འདུག་གསུངས། སྤྱི་ལོ1942ལོར། བན་ཤུལ་སྡེ་གྲས་ནས་
བླནག་ཚེ་དཔལ་རྒྱལ་ཚང་དང་ཁོའི་ཕུ་བོ་ཁོན་ཐར་འབུམ་ཚང་ས་མང་རའི་
གླང་ཆེན་སྐེ་ནས་ལམ་ལ་ཆས་ཏེ་ཤེལ་ལུང་འགག་ཏུ་ཡོང་ཞིང་། ༧ཡོངས་
འཛིན་རིན་པོ་ཆེར་ཆོས་འབྲེལ་ཐོག་མ་བཞག 1944ལོར། གོང་བ་སུག་
སྐོར་ནས་བླ་ནག་དཔལ་མགོན་ཚང་དང་། བན་ཤུལ་ནས་བླ་ནག་ལྷ་འབུམ་
རྒྱལ་ཚང་(འདི་དུས་ལྷ་འབུམ་རྒྱལ་ཚང་རྟ་རྒྱུང་མཐའ་རྒན་ཀླད་ན་བན་ཤུལ་
དཔོན་པོ་ཚང་དང་རུ་སྐོར་བྱས་ནས་བསྡད་ཡོད)1950ལོར་བྱ་སྟོད་ནས་བླ་
ནག་བློ་གྲོས་ཚང་དང་བདུན་ཁོ་ཚང་། ཁོའི་བུ་པདྨ་ཚེ་རིང་ཚང་བཅས་ཤེལ་
ལུང་གཞུང་ལ་འོང་ནས་གཞིས་ཆགས། དེ་ལྟར་བླ་ནག་རི་ཁྲོད་པས་རང་གི་བློ་
གྲོས་ཀྱི་རྩལ་དང་གཏམ་ཁ་ལྕེ་ལ་བརྟེན་ནས་བླ་ནག་གི་ཁྱིམ་ཚང་རྣམས་སྡེ་བ་
གཞན་པའི་དཔོན་པོར་མགོ་བཏགས་པ་རྣམས་དེའི་མངའ་འོག་ནས་བླངས་
• 75.



མང་རའི་ལོ་རྒྱུས།
ཤིང་ཡུལ་བུད་ནས་ས་གཞན་དུ་འཁྱམས་པ་རྣམས་ཕྱོགས་གཅིག་ཏུ་བསྡུས་ནས་
ཤེལ་ལུང་འགག་ལ་འཛོམས་རྗེས། ༧ཁོང་ཡོངས་འཛིན་རིན་པོ་ཆེར་ད་ནས་
བཟུང་བླ་ནག་གི་རུ་སྡེ་འདི་ཉིད་ཁྱེད་ཚང་ལ་ཕུལ་བ་ཡིན་པས། འཕྲལ་ཕུགས་
ཀྱི་སྐྱིད་སྡུག་ལེགས་ཉེས་ཐམས་ཅད་ཁྱེད་མཁྱེན་ཞེས་ཞུས་པར་ཁོང་གིས་ཐུགས་
བརྩེ་བ་ཆེན་པོས་རྗེས་སུ་བཟུང་སྟེ། བླ་ནག་གི་རུ་སྡེ་ཆུང་ངུ་འདི་ཁོང་གི་ལྷ་སྡེ་ །
ནང་མའི་གྲས་སུ་བཞག་ཅིང་། ད་ནས་བཟུང་སྡེ་བ་འདི་ངའི་ཡུལ་དང་ཁྱད་
མེད་གསུངས། འདི་དུས་བླ་ནག་ལ་ཁྱིམ་ཚང་བདུན་ཡོད། 1953ལོར་ས་
གནས་ཆུས་སྲིད་གཞུང་འཛུགས་དུས། བན་ཤུལ་དཔོན་པོས་བན་ཤུལ་ཁ་གྱའི་
ཁྱོམ་ཚང་ཁྲོམ་པ་མངགས་ཏེ་ཆུས་གང་གི་གྲས་སུ་ཞུགས་རྒྱུའི་བསམ་འཆར་
བླངས་པར། བླ་ནག་གིས་ཐར་ཤུལ་ཆུས་ཀྱི་གྲས་སུ་ཞུགས་རྒྱུའི་འདོད་འདུན་
བཏོན་པ་ལྟར་ཐར་ཤུལ་ཆུས་ཀྱི་གྲས་སུ་ཞུགས། 1953ལོར་ཆུས་ཀྱི་མངའ་
འོག་ཏུ་ཚུན་ཞེས་པ་བཙུགས་ཤིང་བླ་ནག་ལྷ་འབུམ་རྒྱལ་ཚུན་ཀྲང་དུ་བསྐོས།
1958ལོའི་ཟིང་འཁྲུག་ཞོད་འཇགས་རྗེས་ནས་ལྷ་འབུམ་རྒྱལ་འཛིན་བཟུང་
བྱས་ཤིང་། བླ་ནག་སྡེ་བས་ཐར་ཤུལ་མི་མང་དང་མཉམ་དུ་སྐྱིད་སྡུག་ཉམས་
མྱོང་བྱས། 1958ལོའི་ཟིང་འཁྲུག་སྔོན་ལ་མཉམ་ལས་ཁང་འཛུགས་དུས་བླ་
ནག་ཧྲེ་གཉིས་པ་དང་ལྷ་འབུམ་རྒྱལ་ཧྲེ་ཀྲང་ཡིན། 1963ལོར་ཐོན་སྐྱེད་རུ་
ཁག་ཆུང་བ་སྒྲིག་དུས་བླ་ནག་རུ་ཁག་དྲུག་པ་ཡིན་ལ། རབ་བརྟན་རུ་གཙོ་དང་
ཚངས་དབྱངས་རྩིས་གཉེར་བར་བསྐོས། 1967ལོར་ཐོན་སྐྱེད་རུ་ཁག་ཇེ་
ཉུང་དུ་བཏང་སྟེ་དཔའ་རིས་དང་བླ་ནག་རུ་ཁག་གཉིས་པར་བསྡུས། འདི་
དུས་ཀྱང་རུ་གཙོ་དང་རྩིས་གཉེར་བ་སྔར་མུས་ལྟར་ཡིན། 1976ལོ་ནས་
བཟུང་བླ་ནག་རབ་བརྟན་གྱིས་ཐར་ཤུལ་རུ་ཆེན་གྱི་ཧྲུའུ་ཅི་གཞོན་པའི་འགན་
• 76 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
དང་རུ་ཁག་གཉིས་པའི་རུ་གཙོའི་འགན་ཁུར། 1979ལོར་ཁོས་ཏང་ཀྲི་པུའུ་
ཧྲུའུ་ཅིའི་འགན་ཁུར། 1986ལོར་ལས་འཁྱུར་ངལ་གསོ་བྱས། 1980ལོ་
ནས་ བཟུང་ ཚངས་ དབྱངས་ ཐར་ ཤུལ་ རུ་ ཆེན་ གྱི་ རྩིས་ གཉེར་ བ་ བྱས།
1983ལོར་ཕྱུགས་ཟོག་འགན་གཙང་ལེན་བྱས་རྗེས་ཁོས་ཧྲེ་གཉིས་པའི་སྡེ་
ཀྲང་གི་འགན་ཁུར། 1985ལོར་ སྡེ་བའི་རྩིས་གཉེར་བའི་འགན་ཁུར།
1990ལོར་ལས་འཁྱུར་ངལ་གསོ་བྱེད་དུས་ཞང་དང་སྡེ་བས་ཆེད་དུ་ཞོན་རྟ་
དང་གཟེངས་བསྟོད་བྱ་དགའི་དངུལ་སོགས་གནང་། བླ་ནག་ལྷ་འབུམ་རྒྱལ་
གྱི་བུ་བླ་རྒན་གྱིས1986ལོར་སྡེ་དཔོན་གྱི་འགན་ཁུར་བ་ནས་བཟུང་མང་
ཚོགསཀྱི་སྣེ་ཁྲིད་ནས་བྱ་བ་ལེགས་པོ་གང་མང་བསྒྲུབས། 1995ལོ་ནས་སྡེ་
བའི་ཧྲུའུ་ཅིའི་འགན་ཁུར་ཅིང་། སྔ་ཕྱིར་སྔོན་ཐོན་བྱ་དགའ་གང་མང་ཐོབ།
1998ལོ་ལས་བསྒྱུར་བྱས་ནས་ཞང་སྲིད་གཞུང་དུ་སོང་ཞིང་། དེ་ནས་སྡེ་བ་
སོ་སོར་བྱ་བ་སྒྲུབ་རོགས་སུ་མངགས། ད་ལྟ་ཀ་རྒྱའི་རྟ་ལུང་ཧུའུ་ཅིའི་འགན་
འཁུར་ཞོར་བྱ་བ་སྒྲུབ་བཞིན་ཡོད། དེ་མིན་ཤེས་རབ་ཀྱིས་ལོ་མང་རིང་ཐར་
ཤུལ་སྤྱི་བའི་དབུ་མཛད་ཀྱི་འགན་ཁུར་རོ། 1981ལོ་ནས་བཟུང་བླ་ནག་གིས་
ཐར་ཤུལ་སྡེ་བ་མཉམ་དུ་ཞལ་འདེབས་ཕུལ་ཏེ་༧རྒྱལ་བའི་བཀའ་འགྱུར་རོ་ཅོག་
བླུ་བ་དང་ཚོགས་སྦས་ཆེ་བ་བཟོ་བ་སོགས་དང་། 1984ལོ་ནས་ཐར་ཤུལ་སྡེ་
བས་བཞི་བའི་སྨྱུང་ཆེན་བཟུང་བ་དང་དེ་མིན་དུས་བཞིའི་ཆོས་ཐོག་སོགས་ཆོས་
ལུགས་བྱེད་སྒོ་ཚང་མ་མཉམ་དུ་བསྒྲུབས། 1990ལོ་ཤེལ་ལུང་བཞུགས་ཁྲིའི་
ཐང་དུ་བླ་ནག་སྡེ་བས། འཕགས་མཆོག་འཇིག་རྟེན་དབང་ཕྱུག་གསུམ་ལྡན་
ངུར་སྨྲིག་འཛིན་པའི་གར་དུ་ཟློས་པ། ༧ཡབ་རྗེ་ཡོངས་འཛིན་རིན་པོ་ཆེ་གང་
ཉིད་གདན་ཞུས་བཞིན་བླ་ནག་གི་ཁྱིམ་ཚང་རེ་རེར་ཕེབས་ནས་རབ་གནས་
77 •



མང་རའི་ལོ་རྒྱུས།
མཛད་ཅིང་ལས་འབྲས་ལས་བརྩམས་ཏེ་གསུང་བཤད་འབྱམས་སུ་ཀླས་པ་སྩལ་
བ་དང་ལུང་འགའ་ཞིག་ཀྱང་གནང་། བླ་ནག་སྡེ་བས་འབུལ་བར་ལམ་སྔགས་
པོ་ཏི་གསུམ་དང་འབྲི་18 དཀོ་བྷ་ཚང་གིས་ཡུམ་དུམ་པ་བཅུ་གཉིས་བཅས་
ཕུལ། 1991ལོར་དགོན་པས་དགེ་བསྙེན་ཕྱིང་དཀར་གྱི་ལབ་ཙེ་བསྐུར་དུ་
བསྟོད་དུས་བླ་ནག་གིས་ཀྱེ་ཕུར་རིན་ཆེན་ཕྱུག་མོར་སོང་ནས་སྲོག་ཤིང་བླངས།
དེ་སྔ1984 ལོར་དགོན་པའི་འདུ་ཁང་ཀླད་ཀྱི་ཟུར་བཞིའི་རྒྱལ་མཚན་ནང་དུ་
བླ་ནག་སྡེ་བས་རྒྱལ་མཚན་རྩེ་མོའི་གཟུངས་གཞུག་ཕུལ། 1985ལོར་དགོན་
པའི་ཚོགས་ཆེན་འདུ་ཁང་གི་དཀྱིལ་རྒྱན་འཛམ་གླིང་རྒྱན་དྲུག་མཆོག་གཉིས་ཀྱི་
ཀུན་ཐང་དེ་ཡང་བླ་ནག་དང་དཔའ་རིས་གཉིས་ཀྱིས་བཞེངས། 1993ལོར་
བཞུགས་ཁྲིའི་ཐར་ཤུལ་ཆོས་ཁང་གསར་བཞེངས་སྐབས་སུ་ཞལ་འདེབས་གང་
མང་ཕངས་མེད་དུ་ཕུལ། 98 ལོའི་རྡོ་རྐོ་ཐང་གི་རིགས་ལྡན་མཆོད་རྟེན་དང
2000ལོའི་བཞུགས་ཁྲིའི་མཆོད་རྟེན་ལ་ཡང་གོང་མཚུངས་མི་ཤུགས་དང་
དངོས་ཤུགས་ཅི་རིགས་ཀྱིས་མཉམ་དུ་འབད་འབུངས་དང། དེ་སྔོན92ལོའི་
དགོན་པའི་བྱང་སྐྱོབ་མཆོད་རྟེན་ཡང་བླ་ནག་གིས་སྔོན་མ་བྱས་ནས་བཞེངས་
ཤིང་98ལོ་ནས་བློ་བཟང་ཆོས་དར་གྱིས་སྣེ་ཁྲིད་བྱས་འོག་སྡེ་བའི་གྲྭ་བཙུན་
རྣམས་དང་རྒན་རབས་རྣམས་ཀྱིས་གཙོ་བྱས་སྡེ་བའི་མཐུན་སྒྲིལ་ཇེ་དམ་དང་
ཆང་དང་དུ་བ་གཅོད་པ། འཁོན་འཛིང་མི་བྱེད་པ། ཡ་རབས་སྤྱོད་བཟང་ལ་
སློབ་སྦྱོང་དང་མ་རབས་ལ་ཆད་པ་གཅོད་པ། ལོ་རེར་སྡེ་བའི་རིམ་གྲོ་ལ་སེང་
གདོང་མའི་ཟློག་ཆེན་འཕེན་པ། བུམ་གཏེར་བསྒྲུབས་པ་(བློ་བཟང་ཆོས་དར་
གྱིས་སྡེ་བའི་སྤྱི་གཞུང་དུ་རྒྱལ་མཚན་རྩེ་མོའི་དཔར་ཤིང་ཞིག་ཀྱང་བཞག)
སོགས་སྡེ་བའི་འཕྲལ་ཕུགས་གང་ཐད་ལ་ཕན་པའི་རྣམ་དཀར་གྱི་བྱ་བ་ལས་ཀྱི་
• 78 •



ལྔ་བ། མང་རའི་ཡུལ་དུ་སྤྱི་ཐར་ཤུལ་ཚོ་གསུམ་གྱི་རུ་སྡེ་ཆགས་ཚུལ་སྤྱིར་བཤད་པ།
འཁོར་ལོ་བསྒྲུབས་དང་སྒྲུབ་བཞིན་པ་བཅས་མདོར་ན་ཆོས་སྲིད་གང་གི་ཐད་
ནསཀྱང་ཐར་ཤུལ་སྡེ་བ་དང་མཉམ་དུ་རང་གི་འཚོ་གཞེས་ལ་བརྩོན་བཞིན་
གནས་སོ།།
༧. སེ་ཀྱ།
ད་ལྟ་ཐར་ཤུལ་གྱི་སྡེ་གྲས་སུ་ཡོད་པའི་སེ་ཀྱ་ཚོ་བ་ནི། སེ་བད་ཅང་
གསུམ་གྱི་ནང་ཚན་སེ་བད་ནས་ཆད་པ་སྟེ། སེ་ཀྱའི་དགེ་འདུན་ལོ་ཉི་ཤུའི་ཐོག་
ཁོ་མིང་སྲིང་གཉིས་དམེ་རྐའི་སྡེ་གྲལ་དུ་འོང་ནས་བསྡད་ཅིང་། སེ་ཀྱའི་དགེ་
འདུན་གྱིས་དམེ་རྐའི་བ་ཐོའི་སྲིང་མོ་ཆུང་མར་བླངས། དེ་རྗེས་ཀླུ་ཚོ་བཞིའི་
ནང་ཚན་སུ་རུག་གི་ཁར་ཡོང་ནས་བསྡད། རེ་ཞིག་ན་གོང་མའི་ཁྲལ་དོན་ལ་སུ་
རུག་དང་མ་འཆམས་པར་ཐར་ཤུལ་གྱི་སྡེ་གྲས་སུ་འོང་། རྗེས་སུ་སླར་ཡང་ཁྲལ་
དེའིདོན་ལ་རྩོད་གླེང་བྱུང་བས། དང་ཐོག་གི་མཆེད་ཁུངས་སེ་བད་ལ་སོང་
ནས་དེར་ལོ་བཅོ་ལྔ་ཙམ་ལ་བསྡད། སེ་ཀྱའི་ཚོགས་པ་སྐྱབས་ཀྱི་རིང་ལ།
གྱོད་དེ་༧རྙེ་ཐམས་ཅད་མཁྱེན་པ་དང་ཀླུ་དཔོན་པོ་གཉིས་ཀྱིས་བཤད་པས་སེ་
ཀྱཚོ་བ་ཡང་བསྐྱར་ཐར་ཤུལ་གྱི་ཁར་ཡོང་ཞིང་ད་ལྟ་དེར་བསྡད་ཡོད། སེ་ཀྱ་
ཚོབ་ནི་དང་ཐོག་གི་མིང་སྲིང་གཉིས་ནས་ད་ལྟ་སྐྱེས་ཕོ་མོ་ཉི་ཤུ་ཙམ་དུ་འཕེལ་
ཡོད།
སེཀྱའི་དགེ་འདུན་གྱི་བུ་སེ་ཀྱུའི་ཚོགས་པ་སྐྱབས་དང་སེ་ཀྱའི་ལྷ་ཆེན།
ཚོགས་པ་སྐྱབས་ལ་བུ་བཞི་ཡོད་པའི་ཆེ་བ་བློ་བཟང་། ང་བརྒྱད་ལོར་བཙོན་
ནས་གཤེགས། འབྲིང་བ༧ཆོས་རྗེ་རིན་པོ་ཆེ་འཇམ་དབྱངས་བློ་བཟང་བསྟན་
དར་དཔལ་བཟང་བོ་སྟེ། འདི་བའི་རྣམ་ཐར་ལོགས་སུ་གསལ། ཆུང་བ་སེ་
ཀྱའི་ཟླ་འབུམ། ཐ་ཆུང་དགེ་ཚུལ་རྒྱ་མཚོ་སྟེ། ཆུང་དུས་བླ་བྲང་ནས་སློབ་
• 79 •



མང་རའི་ལོ་རྒྱུས།
གཉེར་གནང་སྟེ་མཁྱེན་རབ་ཀྱི་རྩལ་རྫོགས་བཞིན་པའི་སྒང་ལ། ང་བརྒྱད་
ལོར་འཛིན་བཟུང་བྱས་ཏེ་བཙོན་ཁང་ནས་སྐུ་གཤེགས། སྲིང་མོ་ཀླུ་མོ་ཡག་
དང་ཐར་མོ། འབྲུག་མོ་སྐྱིད་སོགས། ཟླ་འབུམ་ལ་བུ་མ་བྱུང་། བུ་སྐལ་དོན་
གྲུབ་ཚེ་རིང་། ཀླུ་མོ་ཡག་ལ་བུ་འཇིགས་མེད་དང་། དབང་ཆེན་སྐྱབས། ཀླུ་
རྒྱལ་ཐར། ལྕགས་ཀོ་ཐར་དང་བཞི། གཞན་བུ་མོ་ཞིག་ཀྱང་ཡོད། ཐར་མོའི་
བུ་ལྷ་མཁར། འབྲུག་མོ་སྐྱིད་ཀྱི་བུ་དོན་གྲུབ་ཚེ་རིང་དང་ཕག་མོ་ཐར། རྟ་ཁོ།
དགེ་སློང་འཇིགས་མེད། རྡོ་རྗེ་ཐར། ཚོགས་པ་སྐྱབས་ཀྱི་སྤུན་སེ་ཀྱའི་ལྷ་ཆེན་
ལ་བུ་བཞི་སྟེ། ཨ་ཇོ་དང་བསོད་ཁོ། གྲྭ་བ་ཚོགས་འཕེལ། སྐར་མ་རྡོ་རྗེ་
བཅས། ཨ་ཇོའི་བུ་བློ་བཟང་རྒྱ་མཚོ་དང་དབང་ཆེན་སྟོབས་ལྡན། བཙུན་ནེ་
རྒྱལ། བསོད་ཁོ་ལ་ཤུལ་མེད། སྐར་མ་རྡོ་རྗེ་ལའང་བུ་མ་བྱུང་། ཚོགས་པ་
སྐྱབས་ཀྱི་སྲིང་མོ་ཚེ་དབང་སྐྱིད་ཀྱི་བུ་མཁས་གྲུབ་དང་ཡི་དམ་རྒྱལ། མཁས་
གྲུབ་ཀྱི་ཤུལ་ཚེ་རིང་རྒྱལ། ཡི་དམ་རྒྱལ་ལ་བུ་མ་རྒྱལ། ལྕགས་འབུམ་རྒྱལ།
གནམ་ལྷ་རྒྱལ། ཙ་རྡོ། བྱམས་པ། བུ་མོ་གཉིས་བཅས་སོ།།
དྲུག་པ། མང་ར་ས་ཆར་འབྲོག་སྡེ་གཞན་
དག་ཆགས་ཚུལ།
༡.ཁ་གྱ་སྡེ་བ།
མང་རའི་ཁ་གྱ་སྡེ་བ་འདི་ཐོག་མར་གང་ལས་མཆེད་པའི་ཁུངས་ནི།
བདུད་ཤུལ་ཡིན་ལ། ཁ་གྱ་ཞེས་པའི་སྡེ་མིང་ཐོགས་ཚུལ་ལ། སྔོན་འཕགས་པ་
སྐྱབས་ཁ་ཁྱ་ཟེར་བའི་རྒན་པོ་ཞིག་ཡོད་པའི་མིང་དེ་སྡེ་མིང་ལ་ཐོགས་ཤིང་།
ཕྱིས་སུ་དེ་ཟུར་ཆག་ནས་ཁ་གྱ་ཞེས་འབོད་པ་བྱུང། ལ་ལས་ཁ་གྱ་ཚོ་དྲུག་ནས་
• 80 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
མཆེད་པས་མིང་དེ་ལྟར་ཐོགས་ཟེར། འཕགས་པ་སྐྱབས་ལ་བུ་བདུན་ཡོད་པ་
ལས། གསུམ་མགར་རྩེ་ཁ་གྱུར་སོང་། ཤུལ་དུ་བུ་བཞི་ཡོད་པ་ལས་ཆེ་ག
བསོད་ནམས་འབར་ཁ། དཔའ་བོ་སྡེར་རིང་། ཨ་རྡ་ལྕེ་ལོ། སྐེ་མ་གཡག་
རྒྱུག འདིས་བདུད་ཤུལ་ནས་ཏོག་ཐེའི་རྫ་རྒན་གྱི་ལབ་ཙེ་བསྟད་མྱོང་།
སྐེ་མ་གཡག་རྒྱུག་གི་བུ་བསོད་ནམས་ཐོད་ཤོ། འདི་ཁ་གྱའི་དཔོན་པོར་
བསྡད། དེའི་བུ་རྒྱལ་རིགས། འདི་དུས་སུ་ཁ་གྱའི་ཨ་ཁུ་ཚངས་དབྱངས་ཞེས་
པའི་གྲུབ་ཐོབ་དེ་བྱོན། འདི་བས་ཆར་ཆུ་དཀོན་དུས་རུ་བ་རྣམས་མུ་གེ་ཐང་ལ་
འབབ་ཏུ་བཅུག་ཅིང་། ཁུ་ལུང་གཡག་སྙིང་བཙོན་དུ་བཟུང་ནས་ཆར་ཕབ།
མི་མང་གི་ཁྲོད་དུ་ཆམ་རིམས་མཆེད་དུས། ཁོང་བསམ་བཞིན་དེ་དག་གི་ཁྲོད་
དུ་ཕེབས་ནས་ཆམ་རིམས་བཞེས་ཏེ་འགྲོ་བ་ཉམ་ཐག་མང་བོའི་སྡུག་བསྔལ་རང་
སྟེང་ལ་བླངས། རྙེ་ཚང་གིས་ཀླུ་དགོན་དུ་ཞུས་པར་དགྱེས་བཞིན་ཕེབས། ཀླུ་
ཚང་དང་རུ་སྡུན་བར་གྱི་གྱོད་བསྡུམས། རྗེས་སུ་བྱི་རིམས་བཞེས་ཏེ་བསམ་
བཞིན་སྐུའི་བཀོད་པ་བསྡུས།
རྒྱལ་རིགས་ཀྱི་བུ་རྒྱུ་ལོ། དེའི་བུ་རྟ་མང་བན་དེ་རྒྱལ།: རྟ་མང་བན་དེ་
རྒྱལ་གྱི་བུ་དཔོན་པོ་པ་སྲེ། འདི་ཁ་གྱའི་མཁས་ཆེན་གྱི་ངག་བཀོད་ལྟར་ཀླུའི་
དཔོན་པོ་ཚང་ལ་བུ་སྐལ་དུ་བྱིན། འདིའི་ཨ་མ་ཀླུའི་དཔོན་པོ་ཚང་གི་ཡིན།
ཀླུའི་དཔོན་པོ་པ་སྲེ་འདི་དཔའ་བོ་འགྲན་ཟླ་མེད་པ་ཞིག་ཡིན་པས་མ་པུ་ཧྲང་
གིས་བསམ་བཞིན་དུ་བཀྲོངས། རྒྱལ་ལོའི་སྤུན་གཞན་རྟ་མང་འབུ་ལོ་སྣ་
དཀར་དང་རྟ་མང་ཆོས་བྱམས། འབུ་ལོ་སྣ་དཀར་ནི་བྱ་བའི་འཇུག་ལྡོག་ལ་
མཁས་པས་ཁ་གྱའི་མཁས་ཆེན་ཟེར། ཆོས་བྱམས་ཀྱི་བུ་སྙིང་རྒྱལ་དང་ཨ་ཡག་
སྙིང་རྒྱལ་གྱི་བུ་རྟ་མང་གསང་སྔགས། དེ་ལ་བུ་གསུམ། ཆུང་བ་དབང་ཕྱུག
• 81 •



མང་རའི་ལོ་རྒྱུས།
དེ་ལ་བུ་བུ་མོ་མང་དུ་སྐྱེས། ཆེ་བ་ཚེ་མགོན་རྒྱལ་དང་དགེ་སློང་བརྩོན་འགྲུས་
རྒྱ་མཚོ། འདི་ད་ལྟ་རྒྱ་གར་འབྲས་སྤུངས་སྒོ་མང་གྲྭ་ཚང་དུ་ཡོད་ཅིང་མཁས་
མང་རྒྱ་མཚོ་ལྟ་བུའི་དབུས་སུ་ཕར་ཕྱིན་དམ་བཅའ་བཞག་ཅིང་ད་ལྟ་འཛིན་གྲྭ་
དབུ་མ་རྙིང་བར་སླེབས་ཡོད། ཚེ་མགོན་རྒྱལ་གྱི་བུ་གཡང་སྐྱབས་རྒྱལ་ཏེ།
འདི་ལས་ང་ཚོས་ཁ་གྱ་སྡེ་བར་མི་རབས་བཅུ་གཅིག་ཙམ་གྱི་ལོ་རྒྱུས་ཡོད་པ་ཤེས་
ཐུབ།
རྟ་མང་བན་དེ་རྒྱལ་དང་དུས་མཉམ་དུ་ཁ་གྱའི་ཕ་ལོ(ཁ་གྱའི་སྐུ་འབུ)
འདིས་ལོ་བཅུ་གསུམ་སྟེང་རང་གི་ཕའི་དགྲ་ཤ་བླངས་པས། ཀླུའི་དཔོན་པོས་
དཔའ་དར་ཐེངས་གསུམ་ལ་འཐེན། ཡང་འདི་དུས་གོང་བཟའི་བླ་མ་ཟེར་བ་
ཞིག་བྱུང་། ཁོ་གྲྭ་བ་ཡིན་ཡང་ཁ་མཁས་ཤིག་ཡིན་པས། ཀླུའི་དཔོན་པོ་ཚང་
གི་ལ་ལོ་སོག་པོ་ཙ་འགུ་ཚང་གིས་དེད་པར། ཁོས་དང་བླངས་ཀྱིས་ཙ་འགུར་
སོང་ཞིང་། ཀླུ་དཔོན་པོར་ཆུང་མ་གསུམ་དང་བུ་བཅུ་བདུན་ཡོད་ཅེས་གབ་
ཚིག་དང་འུད་བརྗོད་ཀྱི་རྣམ་པས་བཤད་པས་ཙ་འགུ་ཚང་ལ་ཞེད་སྣང་དང་
དངངས་འཚུབ་སྐྱེས་ཏེ་ཀླུའི་དཔོན་པོའི་ལ་ལོ་མྱུར་དུ་ཕྱིར་སྤྲད། ཆུང་མ་
གསུམ་ཞེས་པས་ཐར་ཤུལ་ཚོ་གསུམ་དང་བུ་བཅུ་བདུན་ཡོད་ཅེས་པས་སྦྲ་ནག་
སྡེ་བ་བཅུ་བདུན་གབ་པའི་སྒོ་ནས་བསྟན་ཟེར། །
རྗེས་སུ༧ཆོས་རྗེ་ཚང་དང་ཀླུའི་རྒྱལ་བོ། གོང་བཟའི་བླ་མ་བཅས་
མཉམ་དུ་དབུས་སུ་ཕེབས། དེར་སྐྱིན་ཐང་གིས་བཙུན་མ་ཞིག་འཁྱགས་ཏེ་ཤི་
ལ་ཉེ་བ་སྐྱོབ་ཕྱིར་གོང་བཟའི་བླ་མས་སྐུ་སྲོག་བཏང་། ༧ཆོས་རྗེ་ཚང་གིས་ཀྱང་
གསར་བ་མང་བོ་ནད་ཀྱིས་ཐེབས་པ་སྐྱོབ་ཕྱིར་བསམ་བཞིན་སྐུའི་བཀོད་པ་
བསྡུས་པས། ཀླུའི་དཔོན་པོས་ཕྱིར་ཡུལ་ཕྱོགས་སུ་འགྲོ་མཁན་ཞིག་ལ། ད་
• 82 ，



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཐེངས་གླུའི་དཔོན་པོའི་ཀ་གདུང་གཉིས་ཀ་ཆག་སོང་ཞེས་སྐད་བསྐུར།
རྟ་མང་བན་དེ་རྒྱལ་གྱི་བུ་གཞན་རྟ་མང་ཀ་ཀ འདི་གཏམ་ཁ་ལྕེ་དང་
དཔའ་དཔུང་བ་གང་གི་ཐད་ནས་ཀྱང་འགྲན་ཟླ་དཀོན་པས་ཁ་གྱ་སྡེ་བའི་
དཔོན་པོར་བསྐོས། རྟ་མང་ཀ་ཀའི་ཚ་བོ་རྟ་མང་དབང་བྷོའུ། འདི་མང་སྟོད་
སྨད་དུ་གྲགས་སྐད་ཆེ། དེ་དང་དུས་མཉམ་དུ་གོང་བཟའི་གནམ་ལུ་ཟེར་བའི་
གྲགས་ཅན་ཞིག་བྱུང་།
གཞན་འདི་དུས་སུ་ཡབ་ཁྲོ་རྒན་གྱི་སྲས་སུ་ཁ་གྱའི་ཨ་ཁུ་དགེ་འཕེལ་ཚང་
འཁྲུངས། འདིའི་རྣམ་ཐར་ལོགས་སུ་གསལ།
རྟ་མང་དབང་བྷོའུ་ཡི་འཕྲོར་ཁོའི་ཚ་བོ་ཁ་གྱའི་དབྱངས་སྐྱབས་དང་
བཀྲ་ཤིས་རྒྱལ་གཉིས་ཀྱིས་སྤྱི་ལོ་ང་བརྒྱད་ལོ་བར་ཁ་གྱ་སྡེ་བའི་སྲིད་བཟུང་།
དེ་རྗེས་དོ་ཁོ་དང་ལྷ་དཔལ་རྒྱལ་གཉིས་ཀྱིས་ཁ་གྱའི་སྡེ་འགོ་བཟུང་། ད་ལྟ་རྟ་
མང་ཚེ་བྷེ་དང་འབྲུག་རྩེ་རྒྱལ་གཉིས་ཀྱིས་ཁ་གྱའི་སྡེ་འགོ་འཛིན་བཞིན་ཡོད།
(ཚེ་བྷེས་ཧྲུའུ་ཅི་དང་འབྲུག་རྩེ་རྒྱལ་སྡེ་དཔོན་ཡིན )ལྷ་དཔལ་རྒྱལ་གྱིས་ལོ་
མང་རིང་ཁ་གྱའི་ཧྲུའུ་ཅིའི་འགན་ཁུར་ཅིང་ཁ་གྲུ་སྡེ་བར་སློབ་གྲྭ་གསར་
འཛུགས་བྱས། མི་མང་དོ་ཁོས་ཁ་ཞེ་གཉིས་མེད་ཀྱིས་སྡེ་བའི་སྤྱི་དོན་ལ་འབད་
ཅིང་། གཏམ་ཁ་ལྕེའི་ཕྱོགས་ནས་ཁ་གྱ་སྡེ་བའི་སྨྲ་ལྕེ་ལྟ་བུ་ཡིན། སྡེ་དཔོན་
གཞོན་པ་ལྷ་དཔལ་རྒྱལ་གྱིས་སྡེ་བའི་ཆོས་ཁང་ནང་དུ་སྒོར་ཆིག་སྟོང་ལྔ་བརྒྱ་
ལྷག་གིས་རྟེན་བཞེངས་བྱས། །
ཁ་གྱ་སྡེ་བར་ནང་གསེས་ཚོ་བ། རྟ་མང་། མི་མང་
། གསེར་ཀོན།
གོང་བཟའ། བྱམས་སྐོར་བཅས་ལྔ་ཡོད།
• 83 •



མང་རའི་ལོ་རྒྱུས།
༢.གོང་བ་སྡེ་བ།
རུས་ཆེན་ལྡོང་ལས་མཆེད་པའི་གོང་བ་སྡེ་བ་འདི་ཉིད་ཐོག་མར་ཁྲི་ཀའི་
གོང་བ་ལས་མཆེད་ཅིང་། གོང་བ་ཞེས་པའི་མིང་ཐོགས་ཚུལ་ནི། སྔོན་ཆད་
ཁོ་ཚོའི་རུ་བ་རྒྱུན་དུ་སྡེ་བ་གཞན་པའི་གོང་དུ་འབབ་པས་རུ་གོང་མའམ་རུ་གོང་
བ་ཞེས་འབོད་ཅིང་། ད་ལྟ་གོང་བ་ཟེར། ལོ་ངོ་ཉིས་བརྒྱ་ཙམ་གྱི་གོང་དུ་ཁྲི་
ཀའི་གོང་བ་དང་བན་ཤུལ་གོ་ན་གཉིས་ཀྱི་བར་ལ་རྩོད་གླེང་ཆེན་པོ་ཞིག་བྱུང་
བས་གོ་ན་སྡེ་བར་སྔགས་པ་མང་སྟབས་གོང་བ་ལ་མཐུ་བཏང་བས། གོང་བ་སྡེ་
བ་རྨ་ཕ་རི་སོགས་སུ་འཐོར། སྐབས་དེ་ཤེད་དུ། གོང་བའི་པད་དཀར་ལྕེ་
ནག་ཅེས་པའི་མི་གྲགས་ཅན་དེའི་བུ་རྒྱུད་གོང་བའི་དཔོན་པོ་མཁར་འབུམ་གྱིས་
རང་གི་བུ་རྒྱུད་རྣམས་ཁྲིད་ནས་ཁྲི་ཀའི་ལུང་བ་གསུམ་གྱི་ཡ་གྱལ་གོང་བ་ལུང་བ་
ནས་ལམ་ལ་ཆས་ཏེ་ཀབ་རོན་གཞུང་དུ་སོང་ནས་ཐར་ཤུལ་ཚོ་གསུམ་དང་ལྷན་
དུ་སྐྱིད་སྡུག་གཅིག་པ་བྱས་ནས་བསྡད་ཅིང་། རྗེས་སུ་ཐར་ཤུལ་དང་འགྲོགས་
ནས་མང་ར་ས་ཆར་འོང་སྟེ་སྔར་བཞིན་ཐར་ཤུལ་དང་ཚོ་མཐུན་བྱས་ནས་
བསྡད།།
སྤྱི་ལོ1921ལོར། གོང་བ་དང་ཐ་ཤུལ་བར་ཕན་ཚུན་བསད་རྨས་ཀྱི་
དོན་རྐྱེན་ཞིག་བྱུང་བས། དེ་ནས་བཟུང་གོང་བ་དང་ཐར་ཤུལ་གཉིས་རང་
རང་སར་གྱེས་པ་རེད། ད་ལྟ་གོང་བ་སྡེ་བ་འདི་ཉིད༧ཁོང་ཡོངས་འཛིན་རིན་
པོ་ཆེའི་ཐུགས་རྗེའི་གྲིབ་བསིལ་འོག་གདན་ས་ཆེན་པོ་ཐར་ཤུལ་ཁྲིམས་ལྡན་གླིང་
གི་ལྷ་སྡེ་དང་མཆོད་གཞིས་བྱས་ཏེ་འཚོ་གནས་བྱེད་བཞིན་ཡོད། །
གོང་བའི་པད་དཀར་ལྕེ་ནག (གཏམ་ཁ་ལྕེ་ལ་འགྲན་ཟླ་བྲལ་བས་ལྕེ་
ནག་ཐོགས)གི་རྒྱུད་པ་གོང་བའི་དཔོན་པོ་མཁར་འབུམ་གྱི་བུ་རྒྱུད་ཨ་ཐོ་ཀ་ར་
• 84 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ལ་བུ་གསུམ་ཡོད་པའི་ཆེ་བ་བཀྲ་ཤིས། དེའི་བུ་ཀུན་བཟང་། དེའི་བུ་སྐྱབས་
པ། དེའི་བུ་དཔའ་ཡག་འབུམ། །
བུ་འབྲིང་བ་དཔའ་རྩེ། དེའི་བུ་འབའ་ལོ། དེའི་བུ་ཨོ་རྒྱན། དེའི་བུ་
གཙུག་ཏོར་སྐྱབས། དེའི་བུ་ནོར་བུ་རྒྱལ། །
བུ་ཆུང་བ་གོང་བའི་དཔོན་པོ་ཚིལ་ཁ། དེའི་བུ་གོང་བའི་མགོན་དམར།
སྤྱི་ལོ1830 ཡས་མས་སུ་སྐྱེས། པེ་ཧུའི་ཐོབ་བླངས། དེའི་བུ་བྱམས་པ
1860ལོར་སྐྱེས། དེའི་བུ་བརྩོན་འགྲུས། དེའི་བུ་ལོ་ལོ། བྱམས་པའི་ཚ་བོ་
བཤད་སྒྲུབ། དེའི་བུ་དགེ་བའི་བཤེས་གཉེན་ཆེན་པོ༧སློབ་པ་མཉམ་བཞག་
ཚང་ཡིན། འདི་བའི་རྣམ་ཐར་ལོགས་སུ་གསལ། དགེ་བཤེས་འདི་བའི་སྲིང་
མོའི་བུ་གོང་བའི་བརྩོན་འགྲུས་རྒྱ་མཚོ། འདིས་ཞང་རིམ་པ་དང་རྫོང་རིམ་
པའི་ལས་བྱེད་ལོ་དུ་མར་ཁུར། དེའི་བུ་འབྲུག་འབུམ་རྒྱལ། ནུབ་བྱང་མི་
རིགས་སློབ་གྲྭ་ཆེན་མོ་ནས་མཐར་ཕྱིན་རྗེས། རྫོང་དམངས་ཆེན་རྒྱུན་ཨུ་ཁང་
གི་དྲུང་ཡིག་གི་འགན་ཁུར། ད་ལྟ་མགོ་མང་ཞང་གི་ཞང་གཙོའི་འགན་འཁུར་
བཞིན་ཡོད། སྔོན་ཆད་གོང་བས་ཁྲི་ཀའི་ཀབ་རོན་ཁིས་དམར་ལབ་ཙེ་བསྟད་
པས་གོང་བའི་མི་རྒྱུད་གཟུགས་མཛེས་པོ་འོངས་པ་དེའི་རྐྱེན་ཡིན་ཞེས་རྒན་
རབས་རྣམས་ཀྱི་ངག་སྒྲོས་སུ་སྣང་
ཡང་གོང་བ་སྡེ་བ་ནས་སྤྱི་ལོ1790 ཡས་མས་སུ་གོང་བའི་བླ་མ་དམར་
ལྡིང་ཞེས་པ་ཞིག་སྐྱེས། ཁོ་ཆུང་དུས་དཔའ་རྩལ་ལྡན་ཞིང་། སྤྱང་གྲུང་
འཛོམས་ལ། གཏམ་ཁ་ལྕེ་ལའང་མཁས་པ་ཞིག་ཡིན། རྒྱུན་དུ་སྐེག་ལ་ཤང་
ལང་ཞིག་བཏགས་ནས་འགྲོ་ཞིང་། ངག་རྒྱུན་ལ་ཛམ་ནག་གི་སྤྲུལ་བ་ཡིན་ཟེར།
མང་རའི་བྱེ་མའི་གསེབ་ཏུ་དམ་ཅན་རྡོར་ལེགས་ཀྱི་ཞལ་གཟིགས་ཤིང་། རྒྱུན་
• 85 •



མང་རའི་ལོ་རྒྱུས།
དུ་མཆོད་བཀུར་བྱས་ན་མགོན་སྐྱབས་དང་གྲོགས་དན་བྱེད་ཅེས་ཞལ་བཞེས་
གནང་
། དེ་ནས་བཟུང་གོང་བའི་བླ་མ་དམར་ལྡིང་གིས་དམ་ཅན་ལ་རྒྱུན་དུ་
མཆོད་དཀུར་བྱས་པ་དང་། ད་ལྟ་གོང་བས་དམ་ཅན་གྱི་ཆོ་ག་འདོན་དུས་
གཏོར་མ་གཞན་དང་ཅུང་མི་འདྲ་བ་ཞིག་ཡོད་པ་དེ་བླ་མ་དམར་ལྡིང་གི་ཕྱག་
རྒྱུན་ཡིན་ཟེར།།
གོང་བའི་བླ་མ་ནི་སྤྱི་ལོ1884ལོར་ཕ་བྱམས་པ་དང་མ་བན་ཤུལ་བཟའ་
གཉིས་ཀྱི་བུ་རུ་སྐྱེས། ཆུང་དུས་ནས་བློ་རིག་སྐྱེན་ཞིང་ངག་གི་རྩལ་ལ་བྱང་བ་
ཞིག་ཡིན། ཐེངས་ཤིག ཧོར་ལྕགས་གུ་རུ་ཐར་རྫ་ནག་ཅེས་པ་དེ་ལྐོག་ཏུ་ཇག་
ལ་འོང་ནས་གོང་བའི་མི་ཞིག་བསད་དེ་སོང་བས། གོང་བའི་བླ་མ་ཕྱོགས་ཡར་
མར་ལ་རྩད་གཅོད་དུ་སོང་ཞིང་། ཧོར་གཡུ་ངོགས་ནས་ལག་དམར་ངོས་ཟིན་
ཏེ། ཧོར་ལྕགས་གུ་རུ་ཐར་ཞེས་པ་དེ་དབུལ་བོ་དབུལ་རྐྱང་ཞིག་ཡིན་པ་དང་
ཁོའི་སྲིང་མོ་གཡུ་ངོགས་གསེར་མོའི(གཡུ་ངོགས་དཔོན་པོ)ཆུང་མ་ཡིན་པས།
གསེར་མོས་ཁོ་ལ་རྟ་ཞིག་བྱིན་ཏེ། འདིའི་གོང་ནས་ལྟོ་རྒྱབ་གསོ་ཐབས་གྱིས་
ཞེས་བཤད་པ་ལྟར། གུ་རུ་ཐར་གྱིས་རྟ་དེ་ཞོན་ནས་ཇག་ལ་འོང་བ་སོགས་ཀྱི་
རྒྱུས་གསལ་བོར་ལོན་པས། གཡུངོགས་ཀྱི་བླ་དཔོན་ཚོགས་པའི་དབུས་ནས།
གསེར་མོ་ལ། ངས་ཤུ་གང་ན་ཡོད་ན་ཤ་ར་དེ་ནས་ལེན་རྒྱུ་ཡིན། གླ་གང་ན་
ཡོད་ན་གླ་རྩི་དེ་ནས་ལེན་རྒྱུ་ཡིན། ཤིང་དེ་བཙུགས་མེད་ན་བྱ་དེ་བབས་མེད།
བྱ་དེ་བབས་མེད་ན་གཡག་དེ་དཀྲོག་མེད། གཡག་དེ་དཀྲོག་མེད་ན་མི་དེ་
བསད་མེད། ཅེས་བྱ་སྡོང་འདྲེན་གྱི་གཏམ་དཔེ་ཞེས་པ་དེ་དྲངས་ནས་རྟ་དེ་
སྦྱིན་མེན་ན་ཇག་ལ་ཡོང་མེད། ཇག་ལ་ཡོང་མེད་ན་མི་དེ་བསད་མེད་ཅེས་
གཏམ་བཤད་པས་གཡུ་ངོགས་ཀྱི་བླ་དཔོན་རྣམས་དང་གསེར་མོས་དོ་ཟླ་མ་ནུས་
• 86 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
པར། གསེར་མོའི་རྒྱུ་ཐོག་ཕལ་ཆེར་ཚད་རྫོགས་ཀྱིས་སྟོང་ལ་བླངས་པས་གོང་
བའི་བླ་མའི་མཚན་སྙན་ཀུན་ལ་ཁྱབ། ཡང་ཇོ་སྐོར་ཡ་ལུ་རྐུ་ལ་འོང་ནས་གོང་
བའི་མི་ཞིག་བསད། སྐབས་དེར་ཀ་རྒྱ་དང་ཇོ་སྐོར་གྱི་རུ་བ་ལྷན་དུ་ཡོད་པར།
གོང་བའི་བླ་མ་ཕྱོགས་ངེས་མེད་དུ་རྩད་གཅོད་ལ་འགྲོ་བའི་ལམ་ཁར་ཀ་རྒྱུའི་
དཔོན་པོ་ཚང་ལ་སོང་ནས་ཇ་འཐུང་ཞོར། ཁྲིགས་ཁྲིགས་མེད་ན་ངས་ལག་
དམར་ཚང་ནས་ཤ་ཟོས། ལག་དམར་ཚང་ནས་ཇ་འཐུང་གི་ཡོད་ན་ཐང་ཞེས་
གླེང་མོལ་བྱས་པས། ཕྱི་ཉིན་ནམ་ལངས་དུས་ཇོ་སྐོར་གྱི་རུ་བ་ཞོགས་སོང་
འདུག་པས་ལག་དམར་ལྷང་ལ་བུད། 1944ལོར་མ་ཅུ་མེན་གྱིས་ཐར་ཤུལ་ཚོ་
གསུམ་ནས་རྟ་ཁྲལ་ལྕི་མོ་ཞིག་བསྡུས་པར་ཁྱིམ་རེར་ཕལ་ཆེར་རྟ་རེའི་ཁྲལ་
བབས་པར། གོང་བའི་བླ་མས་དངུལ་སྲམ་སོགས་རྒྱུ་དངོས་འབོར་ཆེན་ཁྱེར་
ནས་མ་ཅུ་མེན་གྱི་སར་སོང་སྟེ་རྟ་ཁྲལ་མེད་པར་བཏང་བ་སོགས་ཐར་ཤུར་ཚོ་
གསུམ་ལ་བྱས་རྗེས་ཆེ། གཞན་ཡང་སྒོ་མེ་སོགས་སུ་སོང་ནས་གཏམ་བཤད་
ཅིང་གྱོད་བསྡུམས་པས་གོང་བའི་བླ་མ་ལྕེ་དགུ་མའམ་ལྕེ་ནག་མ་ཞེས་མིང་
གྲགས་ཤིན་ཏུ་ཆེ། ལ་མོ་དགེ་འདུན་བསྟན་འཛིན་ནོར་བུས་གོང་བའི་བླ་མ་
ཆོས་རྗེ་སྡིངས་ཀ་མན་ཆད་དང་མདུང་ཤིང་རབ་ཁ་ཡན་ཆད་ཀྱི་ས་བདག་གམ་
ཁྲལ་བདག་དང་། ཤེལ་ལུང་གཞུང་གི་ཞིང་བདག་ཏུ་བསྐོས་པས། གོང་བའི་
བླ་མའི་ཆོག་མཆན་མེད་པར་ཤེལ་ལུང་གཞུང་ནས་སུས་ཀྱང་ཞིང་གདབ་མི་ཆོག
ལ་མོ་དགེ་འདུན་བསྟན་འཛིན་ནོར་བུ་ཚང་ཁེ་རབ་དཔག་ཆེན་གྱི་ལབ་ཙེ་
བསྟོད་དུ་ཕེབས་དུས། བླ་དཔོན་རྣམས་ཀྱིས་བསང་ཕུད་ཅིང་གོང་བའི་བླ་
མས་ས་བཅུ་བ་ཐོབ་པའི་སངས་རྒྱས་ཨ་མྱེས་རྨ་ཆེན་ཞེས་བོས་པར། ལ་མོ་ཚང་
གིས་ཁྱེད་ཀྱིས་སངས་རྒྱས་ཞེ་ན་ཨ་མྱེས་ཟེར་བ་ཅི་ཡིན། ཨ་མྱེས་ཞེ་ན་སངས་
• 87 •



མང་རའི་ལོ་རྒྱུས།
རྒྱས་ཟེར་བ་ཅི་ཡིན་ཞེས་ཞལ་རྩེད་གནང་། གོང་བའི་བླ་མའི་སྐུ་ཚེ་གང་བོར་
གྱོད་གཞི་ཆེན་པོ་སྟེ། མི་རྟ་བརྒྱད་ཅུའི་གྱོད་བསྡུམས་ཤིང་གྱོད་སྣ་ཆུང་རིགས་
གྲངས་ཀྱིས་མི་ཟིན།
གཞན་གོང་བའི་བླ་མ་སྤྱི་ཐར་ཤུལ་ཚོ་གསུམ་གྱི་བླ་དཔོན་གཙོ་བོའི་གྲས་
ཡིན་པ་ནི་ཀུན་ཀྱིས་ཤེས་གསལ་ལྟར་རོ། སྤྱི་ལོ1958ལོར་གཤེགས།
གོང་བའི་བློ་བཟང(བློ་ཙིག)ནི་སྤྱི་ལོ1900ལོར་ཕ་ནོའུ་ཞིས་དང་མ་
གཡང་མོ་ཐར་གཉིས་ཀྱི་བུ་རུ་སྐྱེས། ཐར་ཤུལ་ཚོ་གསུམ་ལ་ཁྲལ་འུ་ལག་ཅི་ཡོད་
དང་བགོ་འགྲེམས་ཅི་ཞིག་བྱེད་ཀྱང་ཁོས་བྱེད་དགོས་ལ། གཞན་གྱོད་གཞི་
སོགས་ལ་ཆིངས་ཡིག་འབྲི་མཁན་ཡང་ཁོ་ཡིན། ཁོང་གིས་ལོ་ངོ་དུ་མར་ཀླུའི་
དཔོན་པོ་ཁྲོ་རྒྱལ་གྱི་དྲུང་ཡིག་ཆེན་མོ་ཁུར། གོང་བའི་ཨ་ཁུ་ལུང་རྟོགས་ཚང་ནི་
སྤྱི་ལོ1916 ལོར་ཕ་སྒོམ་པ་དང་མ་ཀླུ་མོ་ཡག་གཉིས་ཀྱི་སྲས་སུ་འཁྲུངས།
ཆུང་དུས་དྷཱི༔ ཚ་བཀྲ་ཤིས་ཆོས་སྡིངས་སུ་སློབ་གཉེར་གནང་། བསྟན་པ་ཡང་
དར་ལའང་གོང་བ་དང་ཁ་གྱ་ནས་འབྲི་མཛོ་མོ་ཆིག་བརྒྱ་བཅུ་ལྷག་རྒྱུན་འཇོག་
གནང་། ཐར་ཤུལ་དགོན་རྣམ་དག་ཁྲིམས་ལྡན་གླིང་ལ་ཁྲོས་ནག་གི་ཆོ་ག་ཡིག་
ཆུང་དང་བཅས་པའི་དཔར་ཤིང་སྦྱོར་འཇགས་འཛད། ཁ་གྱའི་ཆོས་ཁང་ལ་
གྲྭ་རྒྱུན་བཅུ་ལྷག་བཞག་ཅིང་ཀུན་རིག་གི་སྒྲུབ་མཆོད་བཙུགས། སྤྱི་འཇོག་ལ་
བཀའ་འགྱུར་གཉིས་དང་བསྟན་འགྱུར་ཚར་གཅིག གཞན་གནས་བརྟན་
བཅུ་དྲུག་ཤིང་བརྐོས་མ་དང་། དངུལ་རྒྱ་མ་བཅུ་ལྷག་གིས་ཁ་གྱའི་རི་ཁྲོད་པ་
ཚང་གི་སྐུ་གདུང་མཆོད་རྟེན་བཞེངས། ༈གོང་བ་དང་ཁ་གྱ་སྡེ་བ་གཉིས་སྐུལ་
སློང་བྱས་ཏེ་ཐར་ཤུལ་དགོན་ལ་རྒྱུན་ཇ་བཙུགས་པ་སོགས་མཛད་རྗེས་བགྲང་
གིས་མི་ལང་ངོ། སྤྱི་ལོ1991ལོར་སྐུ་མྱ་ངན་ལས་འདས། ༈གོང་བའི་
• 88 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཐོགས་མེད་ནི། སྤྱི་ལོ1915ལོར་ཕ་སྙིང་རྩེ་དང་མ་སྒྲོལ་ལེ་གཉིས་ཀྱི་བུར་སྐྱེས།
ལོ་དགུའི་སྟེང་རྙེ་དགོན་ནས་རབ་ཏུ་བྱུང་། སྔགས་སའི་མཚམས་རྒན་འཇམ་
དབྱངས་དོན་ཡོད་ཚང་གི་མདུན་ནས་སྐུང་གནས་ཆོ་ག་སོགས་དབང་ལུང་མན་
ངག་མང་དུ་གསན། སྔ་ཕྱིར་རྨ་ཆེན་གངས་རི་དང་མཚོ་སྔོན་པོ། བྲག་དཀར་
སྤྲེལ་རྫོང་སོགས་ལ་གནས་སྐོར་དུ་སོང་ཞིང་ མ་ཎི་དུང་ཕྱུར་བཞི་ཨར་པ་
དུང་ ཕྱུར་ གཅིག་ སྙུང་ གནས་ སྟོང་ སྐོར་ གསུམ་ ལྷག་ བསྲུངས། སྤྱི་ ལོ
1997ལོར་སྐུ་འདས། ༈ཁ་གྱའི་དགེ་བཤེས་ཆེན་མོའི་སྤྲུལ་སྐུ་བློ་བཟང་ཆོས་
འཕེལ་ཚང་ནི། སྤྱི་ལོ1975ལོར་ཡབ་ཚེ་འབུམ་རྒྱལ་དང་ཡུམ་ཚེ་གཟུངས་
སྐྱིད་གཉིས་ཀྱི་སྲས་སུ་འཁྲུངས། དགུང་ལོ་བརྒྱད་ཀྱི་སྟེང་ཐར་ཤུལ་དགོན་
དུ༧ཡབ་རྗེ་བླ་མ་རིན་པོ་ཆེའི་མདུན་ནས་རབ་ཏུ་བྱུང། དགུང་ལོ་བཅུ་དྲུག་
སྟེང་དྷཱི ཚ་བཀྲ་ཤིས་ཆོས་སྡིངས་སུ་ཕེབས་ནས་སློབ་གཉེར་གནང་། སྤྱི་ལོ་
1994ལོར༧ཡོངས་འཛིན་རྡོ་རྗེ་འཆང་གིས་ཁ་གྱའི་དགེ་བཤེས་དགེ་འཕེལ་
ཚང་གི་སྤྲུལ་སྐུར་ངོས་འཛིན་གནང་། དེ་རྗེས་རྒྱ་གར་འཕགས་པའི་ཡུལ་དུ་
ཕེབས་ཏེ་སེ་ར་ཐེག་ཆེན་གླིང་དུ་སློབ་གཉེར་གནང་བཞིན་ཡོད། སྤྱི་ལོ་
2000ལོའི་ཟླ་གཉིས་པའི་ཚེས་ཉེར་དྲུག་ཉིན། ལྷར་བཅས་སྲིད་ཞིའི་གཙུག་
རྒྱན༧གོང་ས་ཐམས་ཅད་མཁྱེན་པའི་མདུན་ནས་བསྙེན་རྫོགས་ཀྱི་སྡོམ་པ་
མནོས། ད་ལྟ་མུ་མཐུད་དུ་དེ་གར་སློབ་གཉེར་གནང་བཞིན་ཡོད། །
གཞན་གོང་བ་སྡེ་བས་རྒྱལ་བའི་བཀའ་འགྱུར་རོ་ཅོག་ཚར་དགུ་བླུས་ཏེ་
ཕྱོགས་ཡར་མར་གྱི་དགོན་སྡེ་རྣམས་ལ་ཕུལ། (དེའི་ནང་གོང་བའི་དབང་
ཕྱུག་གིས་ཚར་གསུམ་བླུས) ཐར་ཤུལ་དགོན་པར་བཀའ་འགྱུར་ཚར་དྲུག་
དང་། སེར་རྒྱ་དགོན་སོགས་སུ་ཚར་གསུམ་བཞག༧ཁོང་ཡོངས་འཛིན་རིན་པོ་
• 89 •



མང་རའི་ལོ་རྒྱུས།
ཚེའི་གསུང་བཀོད་ལྟར། གོང་བ་སྡེ་བས། བླ་ནག་རི་ཁྲོད་པའི་སྒོར་སྟོང་ཕྲག་
ཁ་ཤས་ཀྱི་སྟེང་དུ། གོང་བའི་ལྷ་ཆེན་རྒྱལ་གྱི་དགེ་རྩར་སྒོར་ཁྲི་གསུམ་ཕུལ་ནས་
ཐར་ཤུལ་དགོན་གྱི་གོས་སྐུ་མཐོང་གྲོལ་ཆེན་མོ་རྟེན་དང་བརྟེན་པར་བཅས་
གསར་དུ་བཞེངས། དེར་མ་ཟད། ༧ལ་མོ་ཡོངས་འཛིན་རིན་པོ་ཆེ་དང་ཨ་ཁུ་
བཛྲ་ཚང་རྣམ་གཉིས་དགོངས་པ་གཅིག་པའི་ཀློང་ནས། རིགས་ལྡན་དྲག་པོ་
འཁོར་ལོ་དང་བློན་པོ་ཧ་ནུ་མན་ཐ་གཉིས་ཀྱི་སྐུ་འབུམ་ནང་རྟེན་དུ་བཞུགས་
པའི་མཆོད་རྟེན་ཅིག་བཞེངས་ཐུབ་ན། མ་འོངས་པར་ས་མང་རའི་ལུང་བ་ལ་
ཕན་གསུངས་ནས་གོང་བ་སྡེ་བར་སྒོར་ལྔ་ཁྲི་བཏང་སྟེ། གོང་བའི་བརྩོན་
འགྲུས་རྒྱ་མཚོ་དང་ནོར་བུ་རྒྱལ། ཤེས་རབ། ཚེ་འབུམ་རྒྱལ། སྦྱིན་པ།
སྟག་བྷུ་ཐར། ཟོན་ཐར་རྒྱལ། སྒྲོལ་མ་སོགས་ཀྱིས་སྣེ་ཁྲིད་ནས། གོང་གསལ་
སྐུ་འབུམ་གཉིས་ནང་རྟེན་བྱས་པའི་མཆོད་རྟེན་དེ་ཉིད་ལྷ་དང་བཅས་པའི་སྐྱེ་
དགུ་མ་ལུས་པའི་བསོད་ནམས་ཀྱི་ཞིང་ས་དམ་པར་ལེགས་པར་བཞེངས་གྲུབ་
པས་༧ཡབ་རྗེ་བླ་མ་རིན་པོ་ཆེ་ཉིད་སྐུ་དངོས་སུ་ཕེབས་ཏེ་མཆོད་རྟེན་དང་ཆོས་
ཁང་ལ་རབ་གནས་གནང་སྟེ་བྱིན་རླབས་ཀྱི་ཚན་ཁ་འབར་བར་བྱས་སོ།། དེ་
རྗེས་གོང་བ་སྡེ་བས་མཆོད་རྟེན་དང་ཆོས་ཁང་གསར་བཞེངས་གྲུབ་པར་དགའ་
སྟོན་ཡང་སྟེང་ཕྱོགས་ལྷ་ལ་འགྲན་པ་ལྟ་བུ་བྱས་སོ།། དེ་ཉིན་གོང་བའི་ཨ་ཁུ་
ཆོས་རྒྱལ་དང་རྒྱ་མཚོ་གཙོས་པའི་གོང་བའི་གྲྭ་བ་རྣམས་ཀྱིས་རྔོན་འདེགས་པ་
སོགས་ཆོ་ག་སྣ་ཚོགས་བྱས་ པས། ནམ་མཁར་བཀྲ་ཤིས་ པའི་ཆུ་འཛིན་
འཁྲིགས་པའི་ཀློང་ནས་སྦྲང་ཆར་བསིལ་མ་ཟིམ་ཟིམ་བབས་པ་སོགས་བཀྲ་ཤིས་
པའི་རྟགས་མཚན་མང་དུ་བྱུང་བར་གླེང་། ཡང་གོང་བ་སྡེ་བས་བྱམས་ཁང་
གསར་བཞེངས་ལ། བརྩོན་འགྲུས་རྒྱ་མཚོས་སྒོར་ཁྲི ༡སྟག་བྷི་ཐར་གྱིས་སྒོར་
•
0 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཁྲི༡དང་བརྒྱ། དབང་ཕྱུག་སྒོར་ཁྲི༡སངས་རྒྱས་རྒྱལ་ཁྲི༡བསྡོམས་ཁྲི་དྲུག་
ཡས་མས་ཕུལ།
དེ་ལྟར་རུས་ཆེན་ལྡོང་ལས་མཆེད་ཅིང་། 《མདོ་སྨད་ཆོས་འབྱུང》
ལས། “རྨ་ཆུ་ནུབ་ནས་ཤར་དུ་འབབ་པའི་ཚུར་ངོས་གོ་ར། གོང་བ། ཀབ་
རོན་ཏེ་ལུང་བ་གསུམ”ཞེས་པའི་ནང་ཚན་གོང་བ་ལུང་བ་ནས་འོངས་པའི་གོང་
བ་སྡེ་བ་འདི་ནི། སྤྱིར་དམ་པའི་ཆོས་ལ་དད་ཅིང་
། སྟོབས་འབྱོར་མངའ་
ཐང་དར་བ། ནང་ཁུལ་མཐུན་པ། རྒན་ལ་བཀུར་བ། ཆུང་ལ་བྱམས་པ་
ཞིག་ཡིན་ཞིང་། ད་ལྟ་དུད་ཁྱིམ་༦༧དང་མི་གྲངས༌༣༠ལྷག་ཡོད་པ་འདི་
ཚང་མ་ནི། གོང་བའི་པད་དཀར་ལྕེ་ནག་གི་རྒྱུད་པ་ཤ་སྟག་ཡིན་ནོ།། （གོང་
བའི་ལོ་རྒྱུས་འདིའི་ངག་རྒྱུན་གྱི་རྒྱུ་ཆ་མཁོ་སྤྲོད་བྱེད་མཁན་ནི། གོང་བའི་
གཡང་སྐྱབས་རྒྱལ་དང་ནོར་བུ་རྒྱལ། ལོ་ལོ་ཆེ། སྟག་བྷི་ཐར་སོགས་ཡིན).
སྨྲས་པ།
སྨྲ་བ་ཟླ་མེད་པད་དཀར་ལྕེ་ནག་དང་།
བླ་མ་དམར་ལྡིང་བླ་མ་ལྕེ་དགུ་སོགས།།
མཚུངས་མེད་མི་དབང་ཚར་དུ་དངར་བའི་སྡེ།།
གོང་བའི་ལོ་རྒྱུས་བྱུང་བ་འདི་རྨད་བྱུང་།
༣.ཙག་གརྒྱུ་སུ་སྡེ་བ།
དེ་ཡང་སྔོན་མེས་བོ་བདུད་ལྷ་བྱམས་ནས་མཆེད་པའི་བདུད་ཤུལ་གྱི་སྡེ་
གྲས་ན་གཡུང་དྲུང་དང་ཚེ་མདོ་ཟེར་བའི་སྤུན་གཉིས་ཡོད། གཡུང་དྲུང་གི་
མིང་གཞན་ལ་དཀར་རིལ་ཟེར། དཀར་རིལ་ཐོགས་དོན་ལ། བཤད་ཚུལ་མི་
འདྲ་བ་གཉིས་ཡོད་པ་ལས། གཅིག་ནི་ཁོ་ལོ་བརྒྱ་ལྷག་ལ་བུད་ནས་སྐུ་དང་སྨ་
• 91 •



མང་རའི་ལོ་རྒྱུས།
ར་དུང་ལྟར་དཀར་བའི་ཆ་ནས་ཨ་ལོ་དཀར་རིལ་ཐོགས་ཟེར་བ་དང་
། གཅིག་
ནི་ཁོ་ལ་བུ་བུ་མོ་མང་དུ་སྐྱེས་ནས་བུ་རེ་རེ་ལ་སྦྲ་རེ་ཕེབས་ཤིང་སྦྲ་ཕལ་ཆེར་
དཀར་བོ་ཡིན་པས་བདུད་ཤུལ་དཀར་རིལ་ཚང་ངམ་དཀར་དྲིས་ཚང་ཐོགས་
ཟེར། ཚེ་མདོ་ལ་བུ་གཉིས་བྱུང་ཞིང་། གཅིག་ཙག་གའམ་ཙག་ལ(ལུས་
སྟོབས་ཞན་པའི་མིང་)ཞིག་ཡིན་པ་དང་། གཅིག་ཤོས་སྨ་ར་དང་ཁ་སྤུ་མཐུག་
པོ་ཅན་ཞིག་ཡིན་པས་སྔ་མའི་ཤུལ་ལཙག་ག་དང་ཕྱི་མའི་ཤུལ་ལ་རྒྱ་སུ་ཐོགས་
ཟེར། དེའི་སྐབས་ཀྱི་སྡོད་གནས་ནི་སྐམ་ཆེན་སུམ་མདོ་སྟེ། ད་ལྟའི་ཁྲི་ཀ་
རྫོང་གི་གོ་ར་ཀབ་རོན་གྱི་ཕུ་སྟོད་ཡིན། ཐེངས་ཤིག་ལ་དྲུག་པའི་མཆོད་པ་
གཟུང་རྒྱུར་བདུད་ཤུལ་ཕ་རྙིང་གསུམ་ཁ་མ་འཆམས་པར་ཕན་ཚུན་རྩོད་གླེང་
བྱས་ཏེ་སོ་སོར་གྱེས། སྐབས་དེའི་ཁོ་ཚོའི་སྤྱི་བའི་རྟེན་རྫས་གཙོ་བོ་ནི།
ཚོགས་སྦིས་དང་གསེར་ཏོག ནང་རྟེན་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་
གི་གྱན་ཐང་། རྒྱུད་སྡེ་བཞིའི་དཀྱིལ་འཁོར་དང་མཆོད་རྫས་སོགས་ཡོད་པའི་
ནང་ནས། གསེར་ཏོག་བདུད་ཤུལ་ཇོའུ་སྐོར་དགོན་ན་ཡོད། ཐུགས་རྗེ་ཆེན་
པོའི་ཞལ་ཐང་ནི་ཙག་ག་རྒྱ་སུ་གཉིས་ཀྱིས་ཁྱེར་ཏེ་ཁོ་ཚོའི་སྤྱི་ཐང་བྱས། རྒྱུད་
སྡེ་བཞིའི་དཀྱིལ་འཁོར་བན་ཤུལ་ན་ཡོད། བདུད་ཤུལ་ཚེ་མདོའི་བུ་ཕྲུག་ཙག་
ག་དང་རྒྱ་སུ་གཉིས་ཡིན་ལ། ཙག་ག་ཡི་བུ་རྡོ་རྗེ་རྭ་རིང་ཟེར་བ་དེ་ཡིན། རྡོ་རྗེ་
རྭ་རིང་ནི་མི་མིང་གྲགས་ཅན་ཞིག་ཡིན་པ་དང་། ངག་རྒྱུན་ལྟར་ན་ཁོ་ནི་
གཤིན་རྗེ་གཤེད་དམར་གྱི་སྦྲུལ་བ་ཡིན་ཟེར། མི་འདི་ནི་རང་སྡེ་བ་བྱམས་ཀྱིས་
སྐྱོང་ཞིང་། ཕྱི་དགྲ་བོ་ཆམ་ལ་འབེབས་མཁན་ཞིག་ཡིན། རྡོ་རྗེ་རྭ་རིང་གི་བུ་
འཕགས་ལོ། དེའི་བུ་རྒྱལ་ལོ་སྟེ་མི་འདིས་ས་གོང་སྟོད་ཀྱི་དགྲ་ཇག་ཆམ་ལ་ཕབ་
པ་དང་ནང་ཕུ་ནུ་བྱམས་ཀྱིས་བསྐྱངས་པའི་ལོ་རྒྱུས་མང་། འདིའི་བུ་བླ་མ་
• 92 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
འགྲམ་ར་ཡིན་ལ། སྐབས་དེར་ཁོས་སྡེ་འགོ་བཟུང་། འདི་ལ་བུ་ལོ་དམར་
དང་རྣམ་འཇོམས་གཉིས་སྐྱེས། ལོ་དམར་ལ་བུ་ལྔ་སྟེ། བུ་ཆེ་བ་མཁར་རེ།
ཚག་ལོ། བྱང་སྐྱབས། རིན་ཆེན། ཚེ་རིང་བཅས་ཡོད་པའི་ནང་ནས་ཚག་ལོ་
ནི་དཔའ་རྩལ་མཁས་གསུམ་འཛོམས་པ་དང། དགྲ་འདུལ་གཉིན་སྐྱོང་ལ་
མཁས་པ་ཞིག་ཡིན། སྐབས་འདིར་ཙག་ག་དང་རྒྱུ་སུའི་རུ་སྡེ་མང་ར་ན་ཡོད།
ཚག་ལོའི་བུ་མགོན་པོ། མགོན་ནེ། སྒོམ་པ། ལྷ་འབྲུག རྟ་མགྲིན་རྒྱལ་
རྣམས་ཡིན་ལ། རྟ་མགྲིན་རྒྱལ་གྱི་མཚང་མིང་ལ་རྔ་མདོང་ཟེར། འདིས་སྡེ་
འགོ་བསྐྱངས་ཤིང་རང་འགོ་ཐོན་པའི་མི་ཞིག་ཡིན། འདི་ལ་བུ་རྟ་ཐོ་སྣ་ར་དང་
སྙིང་རྒྱལ། བན་དེ་རྒྱལ་གསུམ་སྐྱེས། རྟ་ཐོ་སྣ་རའི་བུ་ཙག་གའི་རྟ་བོ་དང་
ཆོས་བྷ་གཉིས་ཡིན། རྟ་བོ་ཞེས་བའི་མི་འདི་ནི་བུ་རང་སྐྱེས་དང་རྒྱུ་མ་རང་
ཐེག་ཞེས་པའི་དཔེ་བཞིན་སྡེ་འགོ་དང་ཚོ་འགོ་བཟུང་། འདི་སྤྱི་ལོ1865ལོ་
སྐྱེས། དཔོན་པོ་འདི་དགུང་ལོ་བཅོ་བརྒྱད་ལ་བུད་དུས་ཁོང་གི་སྤུན་ཆོས་བྷ་ནི་
ལོ་བཅུ་དྲུག་ཏུ་སོན་ཡོད། སྐབས་དེར་གཡོན་ཞིས་ཟོར་རྒྱུ་དང་མི་གཉིས་ཙག་
གའི་ཟོག་ལྷས་ལ་འཛུལ་ནས་ཟོག་རྣམས་དེད། དེ་མ་ཐག་རྟ་བོ་སྤུན་གཉིས་ར་
མདའ་རྒྱུགས་ནས་ཇག་རྐུན་གྱི་རྗེས་ཆོད་དེ་མི་གཅིག་ལ་མདུང་གིས་བརྒྱབ།
གཅིག་བྲོས་སོང་བས་ཟོག་ལུག་རྣམས་ཕྱིར་ལག་ཏུ་ཆུད་ནས་ཡུལ་ལ་ལོག་ཅིང་
དགོང་མོ་མེ་འབར་ཏུ་བཅུག་སྟེ་ལྟ་དུས་མདུང་མགོ་ན་རྩམ་པ་ཡོད་པ་ཁོང་གིས་
མཐོང་ནས་འོ་ཧོ་ཧོ། དོ་དགོང་གི་རྐུན་མའི་དགོང་ཟས་རྩམ་པ་ཡིན་པ་རེད་
ཅེས་བཞད་མོ་བཞད་བཞིན་སྨྲས། དེའི་རྗེས་ནས་ཙག་གའི་དཔོན་པོ་རྟ་བོ་
དགུང་ལོ་ཉེར་གཅིག་སྟེང་ཧོར་མོ་ཁ་གསུམ་གྱི་ཇག་པ་རྒྱུགས་ནས་རྒྱ་སུའི་རུ་
མང་གི་ལ་ལོ་བརྒྱ་ལྷག་དེད་དེ་སོང་། ར་མདའ་ལ་ཙག་གའི་རྟ་བོ་སྤུན་གཉིས་
: 93 •



མང་རའི་ལོ་རྒྱུས།
དང་རྒྱ་སུའི་ཨ་དཀར་གསུམ་བརྒྱུགས་ཏེ་བདེ་ཆེན་བྱམས་པ་བསད་པ་དང་རྟ་
བརྒྱ་བོ་དེ་ཕྱིར་བླངས་པས། དེ་ནས་བཟུང་ས་གོང་སྟོད་ལུང་བའི་ཕྱོགས་སུ་ཁོ་
ཚོའི་མཚན་སྙན་གྲགས་ས་ཁྱབ་གནམ་ཁྱབ་ཏུ་གྱུར། འདིའི་སྐབས་སུ་ཙག་
གའི་རུ་ནག་མེར་གཞུང་ན་ཡོད།
དེའི་རྗེས་སུ་ཇོ་སར་གྱིས་རྒྱ་སུའི་སྐུ་བོ་བླ་མ་བསད་པས། དེའི་སྙིང་
ནད་དུ་ཙག་གའི་རྟ་བོ་སྤུན་གཉིས་དང་། རྟ་བྷོ། བླ་མ་སྐྱབས། ཚེ་རིང་རྒྱལ།
རྒྱ་སུའི་ཨ་དཀར་སོགས་ཀྱིས་སྡེ་བ་གཉིས་ཀྱི་དམག་དྲངས་ཏེ། ཇོ་སར་ཅི་རྒྱང་
སྨྲས་ཤིང་རུ་སྡེ་བརྒྱབ་སྟེ་ཇོ་སར་གྱི་རྟ་ནོར་ལུག་གསུམ་མང་བོ་ཕྲོགས་ཏེ་སྙིང་
ནད་བརྩད། ཡང་སྐུ་བོ་བླ་མ་བསད་པའི་སྙིང་ནད་ལ་བན་སར་སྡེ་བར་
བརྒྱུགས་ནས་མ་རྟོའུ་བརྒྱ་ལྷག་དེད་ཡོང་ཞིང་རྗེས་སུ་དོན་དག་འདུམ་འགྲིག་
བྱུང་བས་མ་རྟོའུ་རྣམས་ཕྱིར་སྤྲད། དེ་རྗེས་ཙག་གའི་དཔོན་པོ་རྟ་བོ་དགུང་ལོ་
སོགཅིག་སྟེང་སེ་པད་་ཅང་གསུམ་གྱི་ཇག་དམག་ཡོང་ནས་གོང་བཟའི་ཀླུ་རིང་
གི་ལ་ལོ་དེད་ཅིང་རྒྱ་སུའི་ལྕགས་སྒྱུར་བསད་དེ་སོང་། སྐབས་དེར་ཙག་གའི་རྟ་
བོ་གཙོ་བྱས་ཏེ་ཚག་ག་དང་རྒྱ་སུ་གོང་བཟའ་གསུམ་གྱིས་ཚོ་བ་བསྒྲིགས་ཏེ་སྙིང་
ནད་རྩོད་རྒྱུའི་གྲོས་ཐག་བཅད་དེ་ཙག་གའི་རྟ་བོས་ཚོ་གསུམ་གྱི་དམག་སྣ་
དྲངས་ནས་སེ་པད་ཅང་གསུམ་གྱི་རུ་ཐོག་ཏུ་བརྒྱུགས་ཏེ་ལ་ལོ་འདེད་ཞོར་དང་
མེ་མདའ་རྒྱག་ཞོར་དུ་ཡོང་དུས། སེ་པད་ཅང་གསུམ་གྱི་ར་མདའ་རྒྱུག་པའི་
ནང་ནས་མི་གྲགས་ཅན་ཨག་རྩེ་ཀླུ་འཇང་གིས་ཚོ་གསུམ་གྱི་ཇག་པའི་རྗེས་ཆོད་
པ་གགའི་རྟ་བོས་མེ་མདའ་བརྒྱབ་སྟེ་གླུ་འཇང་གི་རྟ་བསད་ཀྱང་ཁོས་ཡང་
རྟ་ཞིག་ཞོན་ནས་ཤོར་ཡོང་བས་སྔོན་ལྟར་མེ་མདས་བརྒྱབ་སྟེ་བསད། དེ་ལྟར་
ཐེངས་དགུ་ལ་རྟ་སྤོར་ནས་བརྒྱུགས་ཀྱང་སྔོན་ལྟར་བསད། ཡང་རྟ་ཞིག་ཞོན་
• 94 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ནས་བརྒྱུགས་ཡོང་དུས་ཙག་གའི་དབང་ཁོ་དང་རྟ་བྷོའུ་གཉིས་ཀྱིས་ད་དུང་མི་
འདུག་ན་སྲོག་ལ་བབས་སོང་ཟེར་ནས་མེ་མདས་ཁ་བསྡོངས་བྱས་ཏེ་སྙིང་གའི་
གའུ་ལ་གཏད་ནས་བརྒྱབ་པས་ཨག་རྩེ་ཀླུ་འཇང་གི་སྲོག་ཤོར། ཕྱིས་སུ་ཀླུ་
འཇང་གི་བུ་གླུ་རྩེ་ཕའི་རོ་མགོར་སོང་ནས་ངས་ཡང་མིན་ན་ཁྱོད་ཀྱི་རྗེས་སུ་རོ་
གཅིག་འཇུག དེ་མིན་ན་ང་ཁྱོད་ཀྱི་རྗེས་སུ་ཡོང་ཞེས་གྲི་ས་ལ་བརྡབས་ནས་
དམ་བཅས་ཏེ་རྒྱུག་ཡོང་བས་གོང་བཟའི་ཀུན་ཐོ་དང་སེང་ཆེན་གཉིས་ཀྱིས་ཀླུ་
རྩེལ་མེ་མདའ་བརྒྱབ་ཀྱང་མཚོན་མ་ཐེབས་པར་ཤོར་ཡོང་བས་ཙག་གའི་ཨ་
བྱམས་ཀྱིས་མདུང་གཡུག་ཐེངས་གཅིག་གིས་གླུ་ཚེའི་སྲོག་བཅད། རྗེས་སུ་ཙག་
ག་རྒྱ་སུ་ཁ་གོང་བཟའ་དང་སེ་པད་ནང་གསུམ་བར་ལ་མནའ་བཞག་སྟེ་ཁྱོད་
འགྲིག་མཐུན་བྱུང་། སྤྱི་ལོ1906ལོ་ལ་ཙག་གའི་སོ་ལྟ་བ་དང་ལོ་བའི་ལམ་
འགྲོ་བ་འགའ་འཕྲད་དེ་བཤད་རྒྱུ་དང་རྩོད་རྒྱུ་ཅི་ཡང་མེད་པར་བུ་སུ་དཔའ་
དང་གྲི་སུ་རྣོ་འགྲན་ནས་རྒྱག་རེས་བྱས།ཙག་གའི་པུ་རྒྱས་དང་བློ་བསྟན་གཉིས་
ཀྱིས་ལོ་བའི་ཨ་པུ་རྒྱའི་ལག་གཡས་བར་རྨ་ཁ་གཅིག་གི་ནང་ལ་གྲི་གཉིས་བཏག
སྟེ་བཅད། དེ་རྗེས་ཚ་བོ་ཚེ་འབུམ་རྒྱལ་གྱིས་ལུག་ཁྱུ་ནག་དམར་ཆུ་ཁ་ལ་དེད་
ཡོང་པ་དང་བསྟུན་ནས་ལོ་བརྒྱད་ཅན་གྱི་ཚ་བོ་ཚེ་འབུམ་རྒྱལ་གསོན་བཟུང་
བྱས་ཏེ་ལོ་བར་ཁྱེར། ཙག་གའི་རྟ་བོས་ཙག་ག་དང་རྒྱུ་སུའི་དམག་སྣ་དྲངས་
ནས་ལོ་བར་སོང་སྟེ་ཕུ་ནུའི་ལ་རྒྱའི་ཆེད་དུ་ངའི་ཚ་བོའི་སྲོག་ཤོར་ཀྱང་འགྱོད་པ་
མེད་ཟེར་ནས་དམར་འཛིང་བྱེད་པའི་མགོ་བརྩམས་དུས། གོང་བའི་བླ་མས་
མི་རྒན་ཁ་ཤས་ཤིག་ཁྲིད་ཡོང་ནས་ལོ་བ་དང་ཙག་ག་གཉིས་ལ་ཁ་ཏ་དང་ཞུ་བ་
བྱས་བས་ཚ་བོ་ཕྱིར་སྤྲད་པ་དང་དམག་རྫོགས་ལ་རྟ་ཕྲུག་རས་གསུམ་བྱིན་ཏེ་
དོན་དག་འགྲིག་མཐུན་བྱུང་དུ་བཅུག ཙག་གའི་རྟ་བོ་ཚང་གི་ལུག་རྫི་ཁུ་ལོ་ཁྲ་
• 95 •



མང་རའི་ལོ་རྒྱུས།
ཡང་ཞེས་བ་དེས་ལུག་དེད་ནས་ཀླུ་དཔོན་པོ་པ་ཧྲེའི་རྩྭ་བཀག་ནང་དུ་བརྒྱབ་
པས་རྩྭ་སྲུང་རྣམས་ཡོང་ནས་ཁུ་ལོ་ཁྲ་ཡང་ལ་མགོ་མཇུག་མེད་པར་བརྡུངས་
ནས་སོང་། རྗེས་སུ་ཀླུའི་དཔོན་པོས་དེ་གོ་ནས་ཨ་ཁ་ཁ། ད་མ་འགྲིག་ཙག་
གའི་རྟ་བོ་ལ་དེ་འདྲ་བྱེད་སྲོལ་མེད་ཟེར་ནས་དེ་མ་ཐག་ཁ་གྱའི་ཀ་དགའ་དང་
གོང་བཟའི་གནམ་ལུ་གཉིས་གོས་བཟུང་རྟ་ཁྲིད་བྱས་ནས་འཛུལ་ཕྱག་སྐུར་
གསུམ་ལ་མངགས། ཙག་གའི་རྟ་བོས་ཁྱེད་གཉིས་གྱོད་རྩ་མིན་པས་ཡོང་དོན་
མེད། ཡང་ན་མིན་ཀྱང་འཁུར་འདོད་པ་ཨེ་ཡིན། དེ་མིན་ན་ཡོང་དོན་མེད་
ཟེར་ནས་ཆད་པ་བཅད་དེ་རྟ་དང་གོས་ཕྲུགས་རྣམས་བླངས་ནས་ཕྱིར་མངགས།
འདིའི་རྒྱུ་མཚན་དཔོན་པོ་པ་ཏྲེ་ལ་ཞུས་བས་དཔོན་པོ་པ་ཧྲེ་ཐུགས་རབ་ཏུ་ཁྲོས་
ཏེ་ངའི་ཨ་མ་ཤི་ནས་གཤིན་ཆོས་བསྒྲུབས་ནས་མཁྲིའ་མ་ཚར་གོང་ལ་དེ་འདྲ་
བྱས་ན་ང་ལ་བརྙས་བཅོས་བྱས་པ་ཨེ་རེད། ཆོ་ག་རྐེད་ནས་ཅད། དགེ་
ཟངས་ཐབ་ནས་སློག་ཟེར་བ་འདི་མིན་ན་གང་ཡིན་ཟེར་ནས་ཐུགས་ཤིན་ཏུ་
ཁྲོས་ཏེ་ཀླུའི་ཚོ་བ་བཞིའི་དམག་མགོ་བསྡུས་ཤིང་དམག་སྣ་དྲངས་ནས་ཡར་ངོར་
གྲོག་མོའི་བར་ཐོན། ཙག་གའི་དཔོན་པོས་དེ་གོ་ནས་ཙག་ག་དང་རྒྱ་སུའི་
དམག་དྲངས་ནས་ཡར་ངོར་གྲོག་མོར་ཐོན་མཚམས་སུ་ཕན་ཚུན་བར་གཡུལ་
འགྱེད་ཆེན་པོ་བྱུང་སྟེ་རྒྱ་སུའི་ཨབ་ནག་བན་ནག་ཇིན་ནག་སོགས་མི་བཞི་དུས་
གཅིག་ཏུ་བསད། རྗེས་སུ་ཀླུའི་དཔོན་པོས་གྱོད་འདི་བཤད་རྒྱུར་ཐབས་ལམ་
སྣ་ཚོགས་བཙལ་ཏེ་སྡེ་བ་སོ་སོ་ནས་མི་མཁས་བ་དང་མི་དབང་ཆེན་རྣམས་བོས་
ནས་གྱོད་འདི་འགྲིག་མཐུན་ཡོང་བའི་ཆེད་དུ་གྲོས་བཏབ་སྟེ། མི་རེ་རེའི་སྟེང་
ལ་དགུ་དགུ་བརྒྱད་ཅུ་གྱ་གཅིག་གི་སྟོང་དང་དམེ་རྟ་དམེ་བོའུ་བྱིན་ཏེ་སྟོང་བང་
རིམ་ཅན་དང་ཆོས་རྔམ་ཁ་ཅན་བྱིན་ནས་དོན་དག་འགྲིག་མཐུན་འབྱུང་རྒྱུ་བྱས་
• 96 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཀྱང། ཙག་གའི་དཔོན་པོས་ང་ཙག་གའི་རྟ་བོ་ལ་ཀླུ་ཚང་གིས་དཔོན་ཤུགས་
དང་སྡེ་ཤུགས་ཚད་དེ་འདི་ལྟར་བྱས་བ་ཡིན་པས་ང་ཀླུ་ཚང་གི་མངའ་འོག་ནས་
འདུག་ཐབས་མེད་ཅེས་ཅི་ལྟར་བཀག་ཀྱང་མ་ཁོག་པར་རུ་འགྲོ་འགོ་བརྩམས།
སྤྱི་ལོ1932ལོར་རུ་ལམ་ལ་ཆས་ནས་འགྲོ་སྐབས་ཙག་གའི་འཇམ་དཔལ་གྱིས་
ཙག་གའི་དཔོན་པོ་ལ་ཕྱག་གསུམ་འཙལ་ཅིང་ལག་ཏུ་ཁ་བཏགས་ཤིག་ཐོགས་ཏེ་
རུ་བཤོལ་གྱི་གླུ་འདི་ལྟར་བླངས། །
སྐྱབས་བསླུ་མེད་དཀོན་མཆོག་གསུམ་པོ།།
གནས་སྤྱི་གཙུག་འཇའ་ཚོན་གླིང་ནས།
ཚེ་འདི་ལ་ཕན་ཐོགས་འབྱུང་ནས།
དོན་འདི་ལ་བྱིན་རླབས་གནང་སྟེ།།
རུ་བཤོལ་བའི་དཔུང་རོགས་མཛོད་ཅིག།
དགོང་ཐེངས་གསུམ་རྨིས་བའི་རྨི་ལམ།།
གཉིད་ཨ་ཐུན་ཐུན་གྱི་ཐུན་མགོ།
ངའི་ཡང་ཐུན་སྡུར་བའི་གསང་ལམ།
རྫི་མ་རོག་པོའི་མཆོང་ལམ།།
ངའི་རྣམ་ཤེས་བྱེའུ་ཆུང་འཕུར་ལམ།།
ང་ཕར་ལ་མ་གཉིད་སད་ནས།།
ང་ཚུར་ལ་མ་སད་གཉིད་ནས།།
གཉིད་མ་གཉིད་གཉིས་ཀྱི་མཚམས་ནས།།
ཤར་ནས་རྫ་ཞིག་འཕྱུར་བའི།།
རྫ་ཕྱི་རྫ་ནང་རྫས་བསྐོར་བའི།།
•97



མང་རའི་ལོ་རྒྱུས།
རྫ་ཀོ་རོ་གངས་ཀྱིས་གཡོགས་པའི།།
གངས་དཀར་པོའི་ཡོལ་བའི་ནང་ནས།
ལྷ་དཀར་པོ་སྤུན་གསུམ་བུད་ལེ།།
རྟ་ར་ར་གསུམ་ལ་བཅིབས་ནས།།
དར་དཀར་པོའི་རུ་དར་ཕྱར་ཏེ༎
རུ་མ་འགྲོ་ཐེངས་གསུམ་གསུངས་ནས།།
དགུང་ཨ་སྔོན་གུར་ཁང་འོག་ནས།
ས་གཡང་ཆགས་མང་རའི་སྨད་ནས།།
ལྷ་མཐུ་ཆེན་བྲག་དཀར་མདུན་ནས།
སྨན་མེ་ཏོག་ཤིང་སྣ་ཚང་ས།།
དཔྱིད་གསུམ་གྱི་སོས་ཀ་མགྱོགས་ས།
ཟླ་བཞི་བ་ཁུ་ལོ་གྲགས་ས།།
འདི་ཕུན་སུམ་ཚོགས་པའི་ས་རེད།།
འདི་བཀྲ་ཤིས་འཛོམས་པའི་གནས་རེད།།
ས་འདི་འདྲ་བློ་ཡིས་བཏང་ནས།།
ཁྱེད་རུ་འགྲོ་སྐྱས་འགྲོ་བྱས་ན།
ཁྱོའི་སྐྱེས་ལྷ་བྲག་དཀར་མི་དགའ།།
རུ་མ་འགྲོ་དཔོན་པོ་ལོ་ལོ།།
ཁྱེད་དབྱར་རུ་རྒྱག་པའི་དབྱར་ས།།
ས་ཀྱེ་ཕུར་སྒོ་མོའི་ཡ་འགག།
ན་མེ་ཏོག་དགུང་ལ་མཉམ་ས།།
•98 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
འབུ་སྦྲང་མས་རྒྱང་གླུ་ལེན་ས།
སྟོད་ཤྭ་བོས་རྭ་མཁར་བསྡོངས་ས།།
གླ་རོག་པོར་རྩི་མཁར་ཆགས་ས།།
གཡག་རོག་པོས་ཧར་ལྡིང་བྱེད་ས།།
འབྲི་ཐུལ་མས་བཟའ་དགུ་སོས་ས།།
ཁྱི་གདའ་ལིས་འཕྲང་དགུ་ཆོད་ས།།
ས་འདི་འདྲ་བློ་ཡིས་བཏང་ནས།།
ཁྱེད་རུ་འགྲོ་སྐྱས་འགྲོ་བྱས་ན།།
ཁྱོའི་སྐྱེས་ལྷ་བྲག་དཀར་མི་དགའ།།
རུ་མ་འགྲོ་དཔོན་པོ་ལོ་ལོ།།
ཁྱེད་སྟོན་རུ་རྒྱུག་པའི་སྟོན་ས།།
ས་རྡོ་རྐོ་པདྨ་འདབ་བརྒྱད།
རྩྭ་རྩི་མགོ་གྲོ་དམར་ལྡེམས་སེ།།
འདིའི་རྩི་རྟིང་སྦུ་གུ་ཧང་སེ།
རྟ་འདོ་བ་དྲུག་ཞེང་བསྐྱེད་ས།།
རྒྱོའུ་རྒྱ་མོ་སྤེལ་སའི་ས་རེད།།
ས་འདི་འདྲ་བློ་ཡིས་བཏང་ནས།།
ཁྱེད་རུ་འགྲོ་སྐྱས་འགྲོ་བྱས་ན།།
ཁྱོའི་སྐྱེས་ལྷ་བྲག་དཀར་མི་དགའ།།
རུ་མ་འགྲོ་དཔོན་པོ་ལོ་ལོ།།
ཁྱེད་དགུན་རུ་རྒྱག་པའི་དགུན་ས།།
• 99 •



མང་རའི་ལོ་རྒྱུས།
ས་མུ་ལེ་དུང་སྐྱོང་དཀར་མོ།།
མཚོ་མ་ཕམ་གཡུ་མཚོའི་ཆ་ལག།
མ་དཔལ་ལྡན་ལྷ་མོའི་བླ་མཚོ།།
རྩྭ་ཅི་སྐྱེས་ཨ་རུ་ལོ་མ།།
ལུག་ཕོ་ཐུང་ཚིལ་མཁར་ཆགས་ས།།
རེའུ་ལུ་གུས་རྩེད་འཇོ་བྱེད་ས། །
དཔྱིད་མ་རྒན་ཉིས་ལུག་འཁྲིད་ས།།
འདི་ལག་མོས་ལག་ཕྲུག་འཁྲིད་ས།།
ལུག་ཚེར་མོ་སྤེལ་སའི་ས་རེད།།
ས་འདི་འདྲ་བློ་ཡིས་བཏང་ནས།།
ཁྱེད་རུ་འགྲོ་སྐྱས་འགྲོ་བྱས་ན།།
ཁྱོའི་སྐྱེས་ལྷ་བྲག་དཀར་མི་དགའ།།
རུ་མ་འགྲོ་དཔོན་པོ་ལོ་ལོ།།
དགུང་ཨ་སྔོན་འགྱོགས་པའི་ཀ་བ།།
ས་དོག་མོ་གནོན་པའི་རི་རྒྱུད།།
དཔུང་ཤེད་ཆེན་ཙག་གའི་རྟ་བོ།།
ཁྱེད་རུ་སྡེ་གོས་དཀར་འདྲ་བོ།།
གོས་སྲུབས་ནས་མ་ཐོར་གོང་ལ།།
ས་འདི་འདྲ་བློ་ཡིས་བཏང་ནས།།
ཁྱེད་རུ་འགྲོ་སྐྱས་འགྲོ་བྱས་ན།།
ཁྱོའི་སྐྱེས་ལྷ་བྲག་དཀར་མི་དགའ།
• 100 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
རུ་མ་འགྲོ་དཔོན་ལོ་ལོ།།
སེང་དཀར་མོ་འདྲ་བའི་དཔོན་པོ།།
ཆགས་བཞག་ན་ཙག་གའི་རྟ་བོ།།
སྟོད་རྫ་རི་གངས་ཀྱིས་བཟུང་ཡོད།།
གངས་ཉི་མས་མ་ཞུ་གོང་ལ།།
ས་འདི་འདྲ་བློ་ཡིས་བཏང་ནས།
ཁྱེད་རུ་འགྲོ་སྐྱས་འགྲོ་བྱས་ན།།
ཁྱོའི་སྐྱེས་ལྷ་བྲག་དཀར་མི་དགའ།།
རུ་མ་འགྲོ་དཔོན་པོ་ལོ་ལོ།།
ཕྱི་གོས་ཆེན་འདྲ་བའི་སྡེ་བ།།
ཆགས་བཞག་ན་ཚག་ག་རྒྱ་སུ།།
གོས་གོང་བ་འདྲ་པའི་དཔོན་པོ།
ཆགས་བཞག་ན་ཙག་གའི་རྟ་བོ།།
གོས་ཐོར་ནས་གོང་བར་ཐུག་ན།།
བློ་ཨེ་ཡོད་དཔོན་པོ་ལོ་ལོ།།
ནགས་རྒྱ་རྫོང་འདྲ་བའི་ཚོ་བ།
ཆགས་བཞག་ན་ཙག་ག་རྒྱ་སུ།།
སྟག་དར་མ་འདྲ་པའི་བློན་པོ།།
དཔེ་བཞག་ན་རྒྱ་སུའི་ཚེ་མཁར།
ནགས་བཅད་ནས་རི་མགོར་ཐུག་ན།།
བློ་ཨེ་ཡོད་བློན་པོ་ལོ་ལོ།།
• 101 •



མང་རའི་ལོ་རྒྱུས།
རྒྱ་བྱེད་པའི་གཞོན་ནུ་བརྒྱ་ཡོད།
བུ་དཔའ་བོས་དཔུང་བསྡོངས་བསྒྲིགས་ནས།།
མཚོན་རྣོན་པོའི་དཔའ་དར་ལྷབས་སེ།
བོའུ་ཁྲ་རིང་སོ་ཁ་ཀོར་སེ།།
མདའ་ལི་མ་སྐེད་ན་ཀྱིག་སེ།།
རྟ་རྒྱུགས་པའི་སྣ་སྣེ་ལྡེམས་སེ།།
འདི་ཐོར་ན་ཁས་སེམས་ལོས་ཆེ།།
རུ་མ་འགྲོ་དཔོན་པོ་ལོ་ལོ།།
སྡེ་ཙག་ག་རྒྱ་སུའི་སྤྱི་བ།།
ཆོས་ཀུན་རིག་བློ་འདོན་བྱེད་ས།
འདི་རྒན་རྒོན་རྣ་བས་ཉན་ས།།
ཤི་སོང་ན་ངན་འགྲོ་མེད་ས།།
རྒན་མགོ་དཀར་ཚེ་ཐག་རིང་ས།
གཞོན་སོ་དཀར་དཔུང་བསྡོངས་བྱེད་ས།།
བུ་དཔའ་བོས་དཔའ་རྩལ་ངོམས་ས།
མ་བུ་མོའི་སྐྱེས་གཟུགས་ལེགས་ས།།
ནང་ཕུ་ནུ་འགྲིག་མཐུན་ཡོད་ས།།
སྡེ་ཁྱིམ་མཚེས་བར་ལ་བྱམས་ས།།
བུ་ཚ་བོ་གཉོམ་ལག་རྒྱས་ས།།
འདི་ཐོར་ན་ཁས་སེམས་ལོས་ཆེ།།
སྡེ་ཚོ་ཆེན་གངས་རི་ལྷུན་པོ།
• 102 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དཔོན་ཆེན་པོ་གངས་སེང་དཀར་མོ།།
གངས་དཀར་བོ་ཉི་མས་མི་ཞུ།།
རུ་མ་འགྲོ་དཔོན་པོ་ལོ་ལོ།།
སྡེ་ཚོ་ཆེན་རྒྱ་རྫོང་ཕྱུག་མོ།།
དཔོན་ཆེན་པོ་རྒྱ་སྟག་དར་མ།།
ནགས་རྒྱ་རྫོང་མཛད་མཐའ་མེད་ཀི།།
རུ་མ་འགྲོ་དཔོན་པོ་ལོ་ལོ།།
སྡེ་ཚོ་ཆེན་རྒྱ་མཚོརང་འཁྱིལ།།
དཔོན་ཆེན་པོ་གཡུ་འབྲུག་རང་འགྲུབ།།
ཕྱི་རྒྱ་མཚོ་མཛད་ཀྱི་མེད་ཀི།།
རུ་མ་འགྲོ་དཔོན་པོ་ལོ་ལོ།།
སྡེ་ཚོ་ཆེན་རི་རྒྱལ་ལྷུན་པོ།།
དཔོན་ཆེན་པོ་བྱ་རྒྱལ་ཁྱུང་ཆེན།། །
སྟོད་རི་རྒྱལ་རླུང་གིས་མི་ཁུར།།
རུ་མ་འགྲོ་དཔོན་པོ་ལོ་ལོ།།
སེམས་དཀར་པོ་དུང་དཀར་ཁོག་ནས།།
གླུ་འདི་ཡི་རང་སྒྲ་འཁྲོལ་བ།།
དཔོན་ཆེན་པོའི་སྙན་གྱིས་གསན་ནས།།
རུ་མ་འགྲོ་དཔོན་པོ་ལོ་ལོ།།
རུ་མ་འགྲོ་འདུག་རྒྱུ་ཁྱེད་མཁྱེན། རུ་མ་འགྲོ་འདུག་རྒྱུ་ཁྱེད་འཁྱེན།།
ཞེས་ཇི་ལྟར་བཤོལ་ཀྱང་བཤོལ་ཐབས་བྲལ་ཏེ་ཚག་ག་རྒྱ་སུའི་རུ་སྡེ་མཚོ་
• 103,



མང་རའི་ལོ་རྒྱུས།
སྔོན་པོའི་ཅང་ཞི་གུག་ལ་སོང་། སྐབས་དེར་བདུད་ཤུལ་གསེར་རྒྱལ་དང་
དབང་རིས་གཉིས་ཀྱིས་ས་དེའི་མི་དྲག་ཁ་ཤས་ཁྲིད་ནས་ཡོང་སྟེ་ཧེ་ནག་གདོང་
ལམ་མན་ཆད། ལབ་ཙེ་དཀར་ལམ་ཡན་ཆད་ཙག་གའི་རྟ་བོ་ལ་བྱིན་ནས་ཁྱེད་
དང་ང་གཉིས་ཕུ་ནུའི་རུས་རྒྱུད་གཅིག་པའི་རྒྱུ་མཚན་གྱིས་ད་ནས་བཟུང་ས་
འདིའི་ས་བདག་དང་ཆུ་འདིའི་ཆུ་བདག་ཁྱོད་ཡིན་ཟེར་ནས་ཙག་གའི་རྟ་བོ་ལ་
སྤྲད་ཅིང་། དབྱར་ས་ཧྭ་ཐོའི་ཁ་ཆ་དང་། སྟོན་ས་ཧྭ་ཐོའི་རྔ་སྣེ་ཐང་ཡིན།
དགུན་ས་ཧཱ་ཐོ་ཆེ་ཆུང་དང་རྡོ་དཀར་སྐེ་སྟོད་ཡིན། ཅང་ཞིའི་་དོང་ནས་རྡོ་
དཀར་བར་གྱི་མཚོ་ཐང་དཔྱིད་ས་ཡིན། སྤྱི་བའི་ཆོས་ཐོག་འཛིན་ས་རྡོ་དཀར་
ན་མཚམས་ཁང་ཡོད་པ་དེ་ཡིན་ལ། མཚམས་ཁང་དེར་མཚམས་བསྙེན་པ་
འཕུད་མཁན་མང་པོ་བྱུང་ཞིང་། དེའི་ནང་ནས་ཨ་ཁུ་ཨོ་ལོ་ཆུང་བ་ཚང་དང་
ཕུལ་བྱུང་། ཤེས་རབ། དགེ་ལེགས། ཉི་མ། བསྟན་དར་སོགས་ཀྱིས་རྗེ་
བཙུན་མའི་བསྙེན་པ་ཕུད། ཡང་ཕུལ་བྱུང་། གྲགས་པ། ཤེས་རབ། བློ་
བརྟན། བརྩོན་འགྲུས། རྒྱལ་མཚན་རྣམས་ཀྱིས་འཇིགས་བྱེད་བསྙེན་ཆེན་
ཕུད། ས་འདི་ལ་ད་ལྟ་ཡང་ཙག་ག་རྒྱ་སུའི་སྒར་ཤུལ་དུ་གྲགས། རྗེས་སུ་ཀླུའི་
བླ་དཔོན་རྣམས་ཀྱིས་ཙག་ག་རྒྱ་སུ་མེད་ན་མང་རའི་གསེར་གཞོང་རིང་མོའི་
ཞབས་ཕུད་སོང་བས་མ་འགྲིག་ཟེར་ནས་རུ་འབོད་ལ་མི་མང་པོ་མངགས་ཀྱང་
མ་ཡོང་བས་སུ་རིག་རིག་འཛིན་དང་ཁ་ཀྱའི་རྟ་མང་བ་བ་གཉིས་གཙོས་མི་
གྲགས་ཅན་མང་པོ་ཡོང་ནས་ནན་སྐུལ་གྱིས་ཙག་གའི་རྟ་བོར་མནའ་བཤགས་ལ་
མ་ཎི་དུང་ཕྱུར་གཅིག་དང་ལོ་གསུམ་ལ་སྡེ་བའི་ཁྲལ་སྟེར་མི་དགོས། ཁྱེད་ཀྱི་རུ་
བ་མདུང་ཤིང་རབ་ཁ་ཡན་ཆད་སྒེའུ་ལྷ་མོ་མན་ཆད་གང་དུ་སོང་ཡང་ཟེར་ནས་
ནན་གྱིས་ཞུས་པའི་ངོ་མ་ལྡོག་པར་སྤྱི་ལོ་1936 ལོར་རུ་ཕྱིར་ལོག་རྒྱུའི་ཁས་
• 104 :



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ལེན་བྱས་སོ།།
ཐེངས་ཤིག་ལ་རྒྱ་སུའི་རབ་རྒྱས་ཟེར་བ་དེས་ལུག་ཁྱུ་ཅོ་ལུའི་ཆུ་ཁར་དེད་
ནས་འབར་རྩེའི་དགེ་བཞིས་ཀྱི་ཆུ་རྐ་བཤིགས་སྟབས་ཁོ་གཉིས་བར་འཛིང་རེས་
ཐུག་སྟེ། མཐར་ལག་ཆའི་བཟང་ངན་སོགས་ཀྱིས་རྒྱ་སུའི་རབ་རྒྱས་ལ་རྨས་
ཕོག་ཅིང་། ལོ་གཅིག་གི་རྗེས་སུ་ཚེ་ལས་འདས། སྐབས་དེར་རྨ་ཕ་རོལ་ན་
ཡོད་པའི་ཙག་གའི་རྟ་བོས་དེ་ཐོས་ནས། ཙག་ག་དང་རྒྱ་སུའི་དམག་སྣ་དྲངས་
ནས་གྲོག་ར་ཞོལ་མ་ལ་ཐོན་ཏེ་འབར་རྩེའི་རྐ་མགོ་རྫོགས་ཏེ་མར་སོང་ཞིང་ཙག་
གའི་ཚེ་རིང་རྒྱལ་དང་རྒྱ་ལོ་གཉིས་སྔོན་དུ་སོང་སྟེ་དྲེལ་རྟ་རྣམས་དེད་ཡོང་བ་ན།
འབར་རྩེའི་པདྨ་རྡོ་རྗེ་ར་མདར་ཡོང་བ་བོའུ་ཡིས་བརྒྱབ་སྟེ་རྨས་པ་དགེ་བཞིས་
ཀྱིས་མཐོང་ནས་རྒྱུགས་ཡོང་བ་ཡང་བོའུ་དམག་ཞིག་བཏང་སྟེ་བསད་རྗེས་ཕྱིར་
ལོག་རྗེས་སུ་སྡེ་བ་གཉིས་ཀྱིས་གྱོད་བཤད་དེ་འགྲིག་མཐུན་བྱུང་། སྤྱི་ལོ1937
ལོའི་ཟླ11 ཚེས་མགོར་རི་མགོ་བཀྱགས་ཤིང་ཟླ་འདིའི་ཟླ་སྐེད་དུ་རུ་རྨ་ཆུའི་
ནང་ལུང་ལ་ཕྱིར་ཐོན། ཙག་གའི་རྟ་བོ་ལ་མནའ་བཤགས་མ་ཎི་དུང་ཕྱུར་བཞི་
གསེར་ལག་དགོན་པ་ནས་བསྐོར། རི་འབབ་ས་སྔོན་ཁས་བླངས་བ་བཞིན་
དཔྱིད་ས་སུལ་རྒན་ནས་མང་གཞུང་ཐུར་བཅད་དེ་ཨུ་རྒོད་ཞོལ་མ་ནས་རྟ་ལུང་
བོམ་གར་བར་ཡིན། སྟོན་ས་ཤེལ་ལུང་འགག་ནས་རྟ་ལུང་ཆུའི་ཡན་ཆད་ཡིན།
དབྱར་ས་ཀྱེ་ཕུར་རྫ་རྒན་ནས་རྒྱུ་རག་ཨེ་རྒན་འདུ་འབག་ཤུར་གོང་ཞོལ་ལོ་ཁི་ཁི་
བར་ཡིན་ཟེར་ཞིང་། མང་སྟོད་ནས་སྐྱེད་གསུམ་ན་མོ་ཆེ་སྤེན་ཆེན་གྲུ་གུ་ཁྲ་
ལོག་བར་དབྱར་ས་བྱས་ཟེར། དགུན་ས་རྡོ་མན་ཆེན་ཆན་ཆད་ནས་མདུང་
ཤིང་རབ་ཁ་བར་ས་བྱས་ཏེ། བདེ་སྐྱིད་དཔལ་ལ་རོལད་ཏོ། སྤྱི་ལོ1948
ལོར་ཟླ1 པོའི་ཚེས19 ལ་ཙག་གའི་དཔོན་པོ་རྟ་བོ་སྐུ་མྱ་ངན་ལས་འདས།
: 105 •



མང་རའི་ལོ་རྒྱུས།
སྔས་མགོའི་བླ་མ༧ལ་མོ་ཡོངས་འཛིན་རིན་པོ་ཆེ་དང་རྙེ་ཐམས་ཅད་མཁྱེན་པ།
ལགས་ཞི་བ་འཚོ་སོགས་བླ་མ་བདུན་ལ་གཏུགས་སོ། ཙག་གའི་རྟ་བོ་སྐུ་མ་
འདས་བར་ཙག་ག་དང་རྒྱ་སུ་གཉིས་ཕ་མས་བུ་ཕྲུག་བཞིན་བསྐྱངས་པའི་བཀའ་
དྲིན་བརྗོད་ལས་འདས་སོ། བུ་དང་ཚ་བོ་རྣམས་ཀྱིས་དགོན་སྡེ་ཁག་ནས་
བདུན་པ་ཞུས་ཤིང་། སྤྱི་སྡེ་གཉིས་ཀྱིས་ཀྱང་སྨྱུང་གནས་མང་པོ་བསྲུངས་བ་
སོགས་དགེ་རྩ་རྒྱ་ཆེན་པོ་བྱས་སོ། ཙག་གའི་རྟ་བོ་དང་དུས་མཉམ་པའི་ཙག་
གའི་སྒོམ་པའི་བུ་ཆོས་གྲགས་དང་བསམ་ཁོ་གཉིས། ཆོས་གྲགས་ནི་སྔགས་པ་
ཞིག་ཡིན་པས་མིང་ལ་སྔགས་པ་རྒྱ་ལྡང་ཟེར།
ཉམས་ལེན་གྱི་གཙོ་བོ་ཕ་རྒྱུད་ཡི་དམ་རྡོ་རྗེ་འཇིགས་བྱེད་དང་རྟ་མགྲིན།
མ་རྒྱུད་མ་ཅིག་ཁྲོས་མ་ནག་མོ་དང་སེང་གདོང་མ། མཁའ་སྤྱོད་མ་བཅས་ལ་
བྱེད། ལྷག་པར་དུ་ཟབ་མོ་གཅོད་གྱི་ཉམས་ལེན་ལ་ཆིག་དྲིལ་དུ་འབད་དེ་ཆུ་
མིག་བརྒྱ་རྩ་ཐེངས་བདུན་ལ་འགྲིམས། རྡོ་རྗེ་འཇིགས་བྱེད་ཀྱི་བསྙེན་ཆེན་
ཡང་ཕུད། དུས་རྒྱུན་དུ་ཐུན་བཞིའི་རྣལ་འབྱོར་ལ་སྐད་ཅིག་ཀྱང་མི་གཡེལ་
བར་གནས། ཆོས་སྐྱོང་གི་གཙོ་བོ་མགོན་པོ་ཕྱག་དྲུག་པ་ནི་ལུས་དང་གྲིབ་འམ་
ལྟར་འགྲོགས་ཟེར། འཇིག་རྟེན་པའི་ལྷ་དམ་ཅན་རྡོ་རྗེ་ལེགས་དང་ཟངས་རི་
བཙན་རྒོད། ཡུལ་ལྷ་གསུམ་གྱིས་ལུས་མངོན་སུམ་དུ་ཕྱིར་མངོན་ནས་ཁོང་ལ་
གྲོགས་དང་འཕྲིན་ལས་སྒྲུབ་པར་བྱེད་དོ།། ཁོང་གི་སྤུན་བསམ་ཁོ་ར་རིང་ནི་
གཞུང་རྒྱུད་དྲང་ལ་བློ་རིག་རྒོད་པ་དང་། སྤྱི་སེམས་ཆེ་ལ་སྡེ་བ་དང་ཕུ་ནུའི་
དོན་དག་ཆེ་ཆུང་གང་ཡིན་ཀྱང་ཁོང་རང་ཉིད་ཀྱིས་འགན་ཁུར་བྱེད་པའི་མི་
ཞིག་ཡིན་སྟབས། ཙག་གའི་དཔོན་པོ་རྟ་བོའི་བློན་ཆེན་གྱི་འགན་ཁུར་ཡོད།
རྗེས་སུ་སྡེ་བ་སོ་སོའི་བར་དང་རྒྱ་བོད་བར་གྱི་འབྲེལ་བ་འཛིན་པ་སོགས་བྱ་བ་
: 106 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
བཟང་ངན་གང་ཡིན་ཀྱང་ཉམས་མྱོང་ཡོད་པ་དང་རྟོགས་དཔྱོད་བྱེད་པའི་མི་
ཞིག་ཡིན་པས། ཙག་གའི་རྟ་བོས་ད་ལྟ་ང་རང་ལོ་ན་རྒས་བས་རྗེས་སུ་སྡེ་བའི་
དཔོན་པོའི་འགན་ཁྱོད་ཀྱིས་ཁུར་ན་ལེགས་ངེས་རེད་ཅེས་བཤད། སྤྱི་ལོ
1935 ལོར་གོ་མིན་ཏང་གི་སྲིད་འཛིན་ཟི་ལིང་ཀྲུའུ་ཞིས་ཁོ་ལ་བརྒྱ་དཔོན་གྱི་
ཐོབ་ལ་ཐེལ་དང་ཐམ་ག་བཀའ་ཤོག་བཅས་གནང་སྟེ་དཔོན་པོར་མངའ་གསོལ་
བས་དེ་ནས་བཟུང་བསམ་ཁོ་ར་རིང་ཞེས་གྲགས་སོ། སྔོན་ཆད་བདུད་ཞུལ་
ཕྱོགས་སོ་སོར་མ་འཐོར་གོང་དུ། ཙག་ག་རྒྱ་སུས་ཆུ་སེར་ལབ་ཙེ་བསྟོད་ཅིང་།
དེ་རྗེས་བྲག་དཀར་སྒོའུ་རྫོང་གི་ལབ་ཙེ་བསྟོད། རུ་མཚོ་སྔོན་པོར་ཡོད་དུས་ཧྭ་
ཐོའི་རྫ་རྒན་གྱི་ལབ་ཙེ་བསྟོད། རུ་ཕྱིར་ལོག་རྗེས་སྐུ་ཕྱོགས་ཐར་ཤུལ་ཚང་གི་
བཀའ་ལྟར་སྒོའུ་རྫོང་ལབ་ཙེ་བསྟད་པར་གྲགས། ལ་མོའི་བླ་རི་ཁེ་རབ་དཔག་
ཆེན་གྱི་ལབ་ཙེའང་བསྟོད་བཞིན་ཡོད། གཞན་ཡང་ཨུ་རྒོད་ཆེ་ལ་རྟ་བོའི་གླས་
ཟེར་ཞིང་། མུ་གེ་ཐང་ན་ཙག་གའི་དགུན་ས་ཡོད་དོ།། བཙོད་ལུང་དམག་
དཔོན་གྱི་ལབ་ཙེའང་རྒྱུན་དུ་བསྟོད་བཞིན་ཡོད་དོ།། （ ཙག་ག་རྒྱ་སུའི་ལོ་
རྒྱུས་འདིའི་ངག་རྒྱུན་གྱི་རྒྱུ་ཆ་མཁོ་སྤྲོད་གནང་མཁན་རྒན་པོ་རྨ་ཆེན་སྐྱབས་
དང་འཇམ་དབྱངས་ཐུབ་བསྟན། འཇིགས་མེད། ཤཱཀྱ། འཕགས་པ་
སྐྱབས། སྒྲོལ་སྐྱབས། ནོར་བུ། བནྡེ་ཐར། ཀླུ་སྐྱབས་རྒྱལ་སོགས་ཡིན།)
༩.ཀ་རྒྱུ་སྡེ་བ།
དེ་ཡང་མཁས་བཙུན་བཟང་གསུམ་གྱི་བདག་ཉིད་ལ་མོ་ཚ་ཀན་ནོ་མོན་
ཧན་ཧོ་ཐོག་ཐུ་ཚང་གི་ལྷ་སྡེ་ནང་མའི་རིགས་སུ་གཏོགས་པའི་ཀ་རྒྱུ་སྡེ་བའི་ལོ་
རྒྱུས་གླེང་བ་ལ། རིགས་རུས་དང་མིང་ཐོགས་ཚུལ། བཱ་ཡན་ཨ་སྔོན་ཀླད་ནས་
གཅན་ཚར་མཆེད་པ་དང་དེ་ལས་མང་རར་མཆེད་པ། བྱེ་བྲག་ཚོ་བ་སོ་སོའི་
: 107 :



མང་རའི་ལོ་རྒྱུས།
མིང་དང་གསུམ་ལས། དང་བོ་རིགས་རུས་དང་མིང་ཐོགས་ཚུལ་ནི། དེ་ཡང་
བོད་རྒྱལ་ཁྲི་རལ་གྱི་དུས་སུ་རྒྱ་ཡུལ་དུ་དམག་དྲངས་སྐབས་ཀྱི་དམག་དཔོན་
ཞིག་གི་རྒྱུད་པ་ཡིན་པར་གྲགས་ལ། རུས་ནི་བོད་ཀྱི་རུས་ཆེན་བཞིའི་ཡ་གྱལ་
དང་ཡིན་ཞེས་ཟེར། སྔོན་མེས་པོ་ཀ་འབུམ་ཟེར་བས་ལག་རྩིས་ལ་མཁས་པ་
ཞིག་ལ་རྩིས་བྱེད་དུ་བཅུག་པར། ཁོས་ཁྱེད་ཀྱིས་ཆུང་མ་ཀླུ་མོ་རྒྱལ་ཟེར་ཞིག་
བླངསན། ཁྱེད་ཀྱི་མི་རྒྱུད་ལ་ཁྱེད་ཀྱི་མིང་གི་ཀ་དང་ཆུང་མའི་མིང་གི་རྒྱལ་
གཉིས་སྦྱར་བའི་ཀ་རྒྱལ་ཟེར་བའི་སྡེ་ཆེན་ཞིག་ཆགས་པར་ལུང་བསྟན་པ་ལྟར་
བྱུང་ཞིང་། ཡུལ་སྐད་དུ་རྒྱལ་ལ་རྒྱུ་ཟེར་བ་ལྟར་ཕྱིས་སུ་ཡིག་ཐོག་ཏུའང་བྲིས་
ཏེ་མ་དག་རྒྱུན་འབྱམས་སུ་སོང་བས་ཡོངས་གྲགས་སུ་ཀ་རྒྱུ་ཟེར་རོ།།
གཉིས་པ་བཱ་ཡན་ཨ་སྔོན་ཀླད་ནས་གཅན་ཚར་མཆེད་པ་དང་དེ་ནས་
མང་རར་མཆེད་ཚུལ་ནི། བཱ་ཡན་ཨ་སྔོན་ཀླད་ནས་ཚོ་བ་ཞིག་གིས་ནང་དམེ་
བྱས་པའི་རྐྱེན་གྱིས། བློ་བ། བ་ཞིས། བྱམས་པ་ཟེར་བའི་སྤུན་མཆེད་གསུམ་
གཅན་ཚར་འོངས་ཟེར། བློ་བའི་བུའི་མིང་ལ་བློ་ ལྡན་ལྕེ་ནག་ཟེར་ཞིང་
གཏམཁ་ལྕེའི་ཕྱོགས་ནས་འགྲན་ཟླ་བྲལ་བ་ཞིག་ཡིན། བ་ཞིས་ལ་བུ་བརྒྱད་
དམ་དགུ་ཡོད་ཟེར། བྱམས་པ་ལ་ཡང་བུ་མང་བོ་ཡོད། གོང་གསལ་མེས་པོ་
དེ་གསུམ་གྱི་བུ་རབས་ཚ་རྒྱུད་རྣམས་མང་རར་མཆེད་ཅིང་། ཨ་སྔོན་གླེད་ནས་
གཅན་ཚའི་ལ་རིང་ལ་འོང། དེ་ནས་གཡོན་རུའི་ཟལ་མོ་ནགས་ནས་རེ་ཞིག་
བསྡད་རྗེས། གཅན་ཚའི་ཐང་ལ་འོངས་པ་སྟེ་འདི་ནི་ཤིན་ཏུ་སྔ་བར་མངོན་ནོ།།
གཅན་ཚའི་དཔོན་པོ་འབུམ་ཡག་རྒྱལ་གྱི་ཡང་ཚ་གཙུག་ཏོར་སྐྱབས། འདི་ལ་
སྟོང་འཁོར་བསོད་ནམས་རྒྱ་མཚོ། གསང་སྒྲོག་བདེ་ཆེན་སྤྲུལ་སྐུ། ཨུས་ཇང་
ནང་སོ། ཡབ་ངག་དབང་རྣམ་རྒྱལ། དཔོན་པོ་ཡུམ་མེ། སྟོང་འཁོར་ཀླུ་
· 108 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
འབུམ་ཚེ་རིང་སོགས་སྲས་བརྒྱད། ཡབ་ངག་དབང་རྣམ་རྒྱལ་གྱི་སྲས་ཀུན་
མཁྱེན་བར་བ། རྗེ་འདི་འཁྲུངས་གཞིས་གྲམ་པ་ནང་གི་གཟིམ་ཁང་དུ་ན་
བཟའ་སོགས་རྟེན་མང་། ཆོས་ཚ་དང་གཅན་ཚ་ཤ་ཉེ་ཡིན་ཡང་དཔོན་ཕན་
ཚུན་ནང་མ་འཆམས་པའི་གཟི་ཆིངས་ཀྱི་སྐབས་ཡབ་ངག་དབང་རྣམ་རྒྱལ་ལ།
གོང་ནས་འབུམ་རྒྱལ་བུ་རྒྱུད་དུ་གྲགས་པ་དུད་ཉིས་སྟོང་ཙམ་གྱི་ལས་དོན་ཤེས་
དགོས་པའི་ལས་ཀ་དང་། བེ་ཧུའི་ཐོབ་གནང་། དཔོན་པོ་ཡུམ་མེ་བུ་ཆེན་ཧུ་
བློ་གྲོས། བེ་ཧུ་ཉི་མ། འབུམ་མེ། ཞིས་མོ་ཐར་བཞི། ཕྱི་མ་འདི་ལ་བུ་མེད།
ཆེན་ཧུ་བློ་གྲོས་ལ་མཁན་རིན་པོ་ཆེ་དཀོན་མཆོག་སེང་གེ དཔོན་པོ་ཀུན་
བཟང་། དཀོན་མཆོག་བསམ་པ། ཕུན་ཚོགས། ཇུན་ཝང་བཀྲ་ཤིས་འབྱུང་
གནས་ཀྱི་བཙུན་མོ་དང་ལྔ། ཉི་མའི་བུ་རི་ཁྲོད་པ་ངག་དབང་རྒྱལ་མཚན།
མགོན་པོ། སྙིང་དཀར་ཐར། འཇམ་དབྱངས་དར་རྒྱས། འཇམ་དབྱངས།
རྒྱལ་ལོ་དང་དྲུག འབུམ་མེ་ལ་བུ་འཇིགས་མེད་དང་རབ་བརྟན་ཏེ་གྲྭ་བ་
གཉིས། བན་དེ། ཀླུ་འབུམ་རྒྱལ། དཀོན་མཆོག བརྩོན་འགྲུས་དང་དྲུག་
སྟོང་འཁོར་ཀླུ་འབུམ་ཚེ་རིང་གི་བུ་མོར་གོང་མག་བླངས་པའི་བུ་མགྲོན་གཉེར་
དཀོན་མཆོག་གྲགས་པ། སྐྱབས་མགོན་བར་བས་བསང་གཞུང་དུ་སྐུ་རྩ་རིམ་
བྱུང་ཕྱོགས་གཅིག་བྱས་ནས་ཐའི་ཇི་ནར་བསྒྲིག་བཞེད་ཀྱིས་ཀུན་མཁྱེན་གོང་
མའི་ཡབ་དབལ་ཤུལ་དཔལ་འབུམ་རྒྱལ་གྱི་ལྷ་གུར་དུ་འགོ་བ་བཞག སྣང་ར་
ནས་མི་རྩི་བླངས་ཏེ་ཧུ་ར་བཟུང་བས་འཇམ་དབྱངས་དར་རྒྱས་དང་། བན་
དེའི་རྒྱུད་པ་འདི་ཕྱོགས་དང་གཞན་གྱི་རྒྱུད་པ་སྣང་ར་རང་དུ་ཡོད་ཅེས་མདོ་
སྨད་ཆོས་འབྱུང་དུ་གསལ། ཆོས་ཚ་དང་གཅན་ཚས་ས་བརྩད་དེ་ཆོས་ཚས་
གཅན་ཚའི་དཔོན་པོ་བསད། ལན་གྲུའི་ཙོང་ཏུ་ནས་གྱོད་གཞི་ཐག་གཅོད་
• 109 •་



མང་རའི་ལོ་རྒྱུས།
བྱས་ཏེ། ཤིང་དྲ་མའི་ལ་སྟེང་ཡན་ཆད་། ས་ཚི་ཝང་གོང་ཁའི་མན་ཆད།
བྲག་དཀར་སྒོ་ཁྱིའི་ཚུན་ཆད་བཅས་གཅན་ཚའི་ཁྲག་རྟེན་དུ་ཞིབ་འཇུག་གིས་
ཐག་བཅད་དེ་ཙོང་ཏུའི་ཐམ་ག་བཏབ་ནས་ཆིངས་ཡིག་བཞག་གོ། དེ་ཡང་
མེས་པོ་བློ་བ། བ་ཞིས། བྱམས་པ་གསུམ་གྱི་བུ་རྒྱུད་ལས་རྒྱ་མཚོ་ནག་ལྡང་
དང་རྒྱ་མཚོ་མཆུ་རིང་སོགས་མང་རའི་ཆུ་བཟང(མདོ་སྨད་ཆོས་འབྱུང་དུ་ཆོས་
བཟང་ཞེས་བྲིས་འདུག)འདིར་འོངས་ཤིང་། ཆུ་བཟང་བྱ་བའི་ཡུལ་འདིར་རྩྭ་
ཆུ་གཉིས་ཀ་འཛོམས་ཤིང་ཡུལ་གྲུ་རྒྱ་ཁྱོན་ཆེ་བ། སྟོད་ན་ལ་མོ་ཚང་གི་བླ་རི་སྟེ་
མཐོན་པོ་བཅུ་གསུམ་གྱི་ཡ་གྱལ་ཁེ་རབ་དཔག་ཆེན་མཐོན་པོ་རྔམ་སྟབས་སུ་
འགྱིངས་པ། སྨད་ན་ཡན་ལག་བརྒྱད་ལྡན་གྱི་ཆུ་བཟང(ས་མིང)ཆུ་བོ་གར་དུ་
རྩེན་པ། ་བར་ན་གཉན་ཆེན་དཔའ་བོ་གཡུ་རྒོད་དང་ཆུ་བཟང་རྫ་དཀར་
སོགསཀྱི་རི་རྩེ་དགུང་ལ་བསྙེགས་པ། ཕྱི་རྫ་དང་ནང་རྫའི་ནེའུ་གསིང་དང་
སྤང་ལྗོངས་གཡུ་ཡི་རང་མདོག་འཛིན་པ། ས་ཡི་དགེ་བཅུ་ཡོངས་སུ་རྫོགས་
པའི་ཡུལ་གྲུ་འདི་ཉིད་དུ་ཀ་རྒྱའི་རུ་སྡེ་འདི་ཐོག་མར་གཞི་ཆགས་སོ།།
ཀ་རྒྱུའི་ཡང་མེས་ཀྱང་མོག་ཀྱ་སྐུ་ཕྲེང་གཉིས་པ་དགེ་འདུན་བསྟན་པའི་
རྒྱལ་མཚན་གྱི་སྐུ་རིང་ཡིན་པའི་ངག་རྒྱུན་ཁུངས་དག་ཡོད་པ་ལ་དཔག་ན་ཕལ་
ཆེར་སྤྱི་ལོ1780ཡས་མས་ཤིག་ཡིན་ནམ་སྙམ་མོ།།
བན་ཁོ། རོག་ལུ། ཨ་ཉོ། མོན་ནེ། ཀ་མ། ཀུན་ནེ། བ་ཞིས།
དཔོན་པོ་སྙིང་དཀར་དང་བརྒྱད་པོ་སྤུན་ཡིན་ལ། བན་ཁོ་ལ་བུ་སྨན་པ་ཡེ་ཤེས།
བརྩོན་འགྲུས། རྟ་མགྲིན་སྐྱབས། སྙིང་བོ་འབུམ་དང་བཞི། སྨན་པ་ཡེ་ཤེས་
ལ་བུ་ཀུན་དགའ་རྒྱལ། བརྩོན་འགྲུས་ཀྱི་བུ་ཚེ་ཐར། རྟ་མགྲིན་སྐྱབས་ལ་བུ་
ནོར་བུ་རྒྱལ། ཚུལ་ཁྲིམས། ཚུལ་ཁྲིམས་ནི་གཏམ་ཁ་ལྕེ་ཅན་ཞིག་ཡིན། ཀུན་
• 110 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དགའ་རྒྱལ་ལ་བུ་མེད། བུ་མོ་ཚེ་བྷ་སྐྱིད། རོག་ལུའི་བུ་བན་དེ། དེའི་བུ་
བསོད་སྡུག ཨ་ཉོའི་བུ་མགོན་རྒྱལ། དེའི་བུ་ཧོ་ལོ། ཕུན་ཚོགས། རྟ་རྒྱལ་
དང་གསུམ་ཡོད།
མོན་ནེའི་བུ་རྒྱ་ཐོ། དེའི་བུ་དགོན་པ།
་ བ་ཞིས་ནི་ཀ་རྒྱའི་ཇག་དཔོན་ཡིན་ལ། དེའི་བུ་རྒྱལ་ལོ། རྒྱལ་ལོའི་
སྲས་ནི་སྤོས་མདུད་སྤྲུལ་བའི་སྐུ་རིན་པོ་ཆེ་དང་། ལུང་རྟོགས། དོན་ལྡན་
གསུམ་ལས་ཕྱི་མ་འདི་མང་འབལ་བྱ་གསུམ་དུ་མིང་གྲགས་ཆེ། ཇག་དཔོན་གྱི་
ཨ་ཁུ་རིས་མོ་ཐར་དང་སྲིང་མོའི་བུ་ཟླ་བ། དེའི་བུ་བསྟན་ནོ། །
དཔོན་པོ་སྙིང་དཀར་རྒྱལ་ལ་བུ་མེད་ཀྱང་བུ་མོ་གསུམ་ཡོད། བུ་མོ་
གཉིས་གནས་ལ་སོང་། ཆེ་བ་དཔོན་ཚང་གསེར་རིས། དེའི་བུ་སྐལ་ཀེ་ལོ་
དང་ཚོགས་བཟག ཀེ་ལོའི་བུ་རྡོ་རིས། ཚོགས་བཟང་གི་བུ་དཀོན་མཆོག་ཚེ་
རིང། དེའི་བུ་བློ་གྲོས། བློ་གྲོས་ལ་བུ་སྐལ་བཟང་ཨོལ་དཀར། སྐལ་བཟང་
གི་བུ་ཚུལ་ཁྲིམས། ལྷ་ཐོ། ཡུམ་མེ། བསོད་ལུ། །
ཚུལ་ཁྲིམས་ལ་བུ་ཧ་བྷི་ཅེས། གཡུང་དྲུང་། བནྡེ། ཕྱི་མ་གཉིས་ཀྱི་རུ་
རེབ་ཚ་ལ་སོང་།
ལྷ་ཐོའི་བུ་ཙིག་པ་འབུམ། གཡང་ལོ། བཟང་བོ་དང་གསུམ། ཚིག་
པ་འབུམ་ལ་བུ་འཕགས་པ། ཀླུ་སྐྱབས། འཕགས་པའི་བུ་ཆོས་དཀར། ཨ་བྷ་
གཉིས། བུ་མོ་འགའ་ཡོད། ཁོའི་བུ་གཞན་དག་སྟེ་འཇམ་དབྱངས་དང་ལུང་
རིགས། ཕུན་ཚོགས་གསུམ་ནི་གྲྭ་བ་ཡིན་ལ། གཞན་ཐུབ་བསྟན་དང་བསྟན་
ནེ། མ་ལོ། གནམ་བུ་རྒྱལ་སོགས་སྤུན་ཡིན་ལ། དེ་མིན་འབྲུག་ལྷ་རྒྱལ་དང༌
ངང་རོང་ཨ་ཁུ་ཀ་རྒྱ། མོག་ཀྱ་སྐུ་ཕྲེང་བཞི་བ་སོགས་ཀྱང་སྤུན་མཆེད་ཡིན་ནོ།།
: 111 •



མང་རའི་ལོ་རྒྱུས།
ཁུལ་མ་རྩིད་ཀྱི་བུ་མོའི་བུ་རྟ་ལོ་རྒྱལ། དེའི་བུ་དཔལ་ལོ། དཔོན་པོ་
འབུ་ཁོ། ཉི་མ་དང་གསུམ་ལས་ཕྱི་མ་འདི་ཀླུ་ཚང་དགོན་པའི་གྲྭ་བ་ཡིན། མ་
མི་གཅིག་པའི་སྤུན་བསོད་ཕྱུག་སོགས་མང་། དཔལ་ལོའི་བུ་དགོན་པ། འབུ་
ཁོའི་བུ་མོ་ལབ་སྒྲོན། ཚེ་ནག་གི་བུ་འབྲུག་བྷུ། ཚུལ་ཁྲིམས། འབྲུག་གའི་བུ་
ལྷ་ཐོ། དེའི་བུ་ཀླུ་ཕྱུག ཚུལ་ཁྲིམས་ཀྱི་བུ་བླ་མ་རྒྱུ་མེའམ་རྒྱ་མཚོ། བསོད་ལོ།
ཚེ་རིང་རྒྱལ། ཡེ་ཤེས་ཀྱི་བུ་བསོད་ཞར། དེའི་བུ་མགོན་ནེ། ལེགས་བཤད།
རབ་བརྟན། ཆོས་སྒྲོལ་གྱི་བུ་དཔོན་པོ་བསོད་ཆུང་། བན་དེ་སྐྱབས་ཀྱི་བུ་
ཆོས་ལོ་དང་སྐལ་བཟང་། ཉི་ཐོའི་བུ་གདུགས་དཀར། འདིའི་བུ་རྣམ་ཐར་རྒྱ་
ར་ལ་སོང་། ཞི་མོ་ཐར་རམ་མཁས་ཆེན་གྱི་སྤུན་མཐར་ཕྱིན་དང་ཨ་རྡ་སོགས་
ཡོད། མ་ཎིའི་བུ་དཔའ་རྒོད་པོ་ལོ། ངག་རྒྱུན་ལ། དགྲ་ནག་པོ་ཁ་གྲངས་
མང་ན་ཡང་། བུ་པོ་ལོ་ཡོད་ན་མང་རྒྱུ་མེད། ཅེས་ཟེར་ཏེ། འདིའི་ལོ་རྒྱུས་
རྣམས་གུད་དུ་འཆད་པར་འདོད་དོ།།
ཀ་རྒྱུའི་དཔོན་རབས་དང་པོ་སྙིང་དཀར་རྒྱལ་ཡིན། འདིའི་མིང་ལ་ཨ་
ཁུ་རྒྱལ་ལམ་རྙེད་ཁ་རྒྱལ་ཡང་ཟེར། ཁོ་ནི་བློ་ཁོག་ཡངས་ཤིང་ཤེས་རྒྱ་ཆེ་བ།
ཡིད་གཞུངས་པ། གཞན་ཕན་ཁུར་དུ་ལེན་པ། ཕྱི་དགྲ་ཆམ་ལ་འབེབ་མཁན།
ནང་མི་སྐྱིད་ལ་འདྲེན་མཁན་ཞིག་ཡིན་ལ། རོང་བོ་ལ་མཁར་སོང་ནས་མག་
པར་བསྡད། རོང་བོ་སྡེ་བའི་བདེ་སྡུག་གི་ཆེད་དུ་ཛ་དྲག་གི་གཡུལ་འགྱེད་ཁྲོད་
ཐེངས་མང་བོར་རང་སྲོག་ཕངས་མེད་ཀྱིས་སྡེ་བའི་བདེ་སྐྱིད་དང་། མི་ཟོག་ལ་
གྱོང་གུད་མི་འབྱུང་བའི་ཆེད་དུ་ཇག་དཔུང་མང་པོ་ཆམ་ལ་ཕབ་སྟེ་བོའུ་འཕེན་
གྲི་འཛིང་ཡུན་རིང་བྱས་ནས་རྒྱལ་ཁ་ཐེངས་མང་བླངས་པས། ཨ་ལགས་ལ་ཁ་
དང་ཤར་ཚང་ཕྱག་མཛོད་གཉིས་ནས་རོང་བོ་ཙང་ཀིའི་ཐོབ་དང་། ཁུ་ལིང་
• 112 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ནག་པོའི་ཞྭ། རྨ་བྱ་སྔོན་མོའི་སྒོ། བྱུ་རུ་དམར་བོའི་ཏོག བ་སོ་དཀར་བོའི་
ཐམ་ག་སོགས་གནང་། དེ་དུས་ཀ་རྒྱ་འདིར་སྡེ་འགོ་འཛིན་པའི་དཔོན་པོ་ཞིག་
མེད་པས་ཁ་འཐོར་སྣ་འཐོར་ལ་སོང་ཡོད་སྟབས་སྙིང་ཀར་རྒྱལ་ཀ་རྒྱུ་འདིར་
འོངས་ཏེ། མགོ་ལོག་ཁང་རྒན་དང་རྐང་ཚའི་འཕན་པོ། རེབ་ཀོང་། བོང་
སྟག་སོགས་སུ་འཐོར་བའི་རུ་བ་རྣམས་ས་འདིར་བཙན་སྟོབས་ཀྱིས་བསྡུས་ཏེ་སྡེ་
འདི་སྐྱོང་བའི་ཕ་མའི་ཚུལ་དུ་མཛད་ཅིང་ཕྱོགས་གང་ཐད་ནས་ཐུགས་ཁུར་ཆེན་
པོ་གནང་བས། ཀ་རྒྱ་སྡེ་བའི་རྒན་དར་གཞོན་གསུམ་གྱིས་ཕ་མ་བཞིན་དུ་བརྩི་
འཇོག་གང་ལེགས་བྱེད་དོ།།
དེ་བཞིན་མི་ཤི་རྟ་འགྱེད་ཀྱི་གྱོད་སྣ་ཁ་མཆུ་གང་ལ་ཕྲད་ཀྱང་དཔའ་དང་
སྙིང་སྟོབས གཏམ་དང་ཁ་ལྕེ། ཐབས་དང་ཤེས་རབ། བློ་དང་རིག་པ་
བཅས་ཀྱི་ཐད་ནས་མ་བསྐོས་རང་བསྐོས་ཀྱི་དཔོན་པོ་སྙན་གྲགས་ཅན་ཞིག་ཀྱང་
ཡིན། དེའི་རྗེས་སུ་སྨན་རྒན་གྱིས་དཔོན་མགོ་བཟུང་། ལ་མོ་ཚང་གིས་ས་
སྲུང་དུ་བཞག་ནས་ལྷ་སྡེ་ནང་མར་གྱུར་ཅིང་། ས་མཚམས་གསལ་བར་དོད་
པའི་ས་ཡིག་ ཐམ་ག་སོགས་གནང་། ཁེ་རབ་དཔག་ཆེན་གྱི་ལབ་ཙེ་གསར་
བསྟོད་བྱས། སྤྱི་སྡེ་གཉིས་ཀར་བརྩེ་གཟིགས་མི་དམན་པ་གནང་སྟེ། རྒྱུན་
པར་དཔལ་མགོན་ཞལ་བཞི་བའི་བསྐང་བཤགས་ཁྲི་རེ་མ་ཆག་པ་གྱིས་གསུངས་
པ་སོགས་ཞལ་གདམས་གནད་སྨིན་སྩལ། སྨན་རྒན་ཁོ་རང་བློ་རིག་གསལ་
ཞིང་དཔའ་མཛངས་ལྡན་པ་ཞིག་ཡིན་པས། ཀ་རྒྱའི་སྡེ་བ་འདིས་རྒྱུན་པར་
ཇག་ལས་བྱས་ཏེ་གཞན་གྱི་ཕྱུགས་ཟོག་འཕྲོག་པ། རུ་སྡེ་དང་ཚོང་བ་དག་ལ་
འཕྲོག་བཅོམ་བྱས་པ་སོགས་ལ་བརྟེན་ནས་དམག་འཁྲུག་བྱུང་བ་ནི་རྒྱུན་
འབྱམས་ཤིག་ཡིན་ལ།འདི་འདྲའི་ཛ་དྲག་གི་འཚོ་བའི་ཁྲོད་ཐབས་ཤེས་གཉིས་
• 113 •



མང་རའི་ལོ་རྒྱུས།
ལྡན་དང་དཔའ་སྙིང་ཀུན་འཛོམས། གཏམ་དང་ཁ་ལྕེ་ལྡན་པ་ཞིག་ཡིན་པ་
ཙམ་དུ་མ་ཟད། ད་དུང་ཐོབ་དང་གོ་ས་སོགས་ཕྱོགས་གང་ཐད་ནས་ཀྱང་
འགྲན་དཀའ་བ་ཞིག་ཡིན་ནོ།།
དེའི་རྗེས་ནས་དཔོན་པོ་འབུ་ཁོ་དང་གནམ་རིས་གཉིས་ཀྱིས་དཔོན་
མགོ་བསྐྱངས། སྡེ་ཆེན་འདིའི་དོན་དག་ཆེ་ཕྲ་ཀུན་ལ་ཐུགས་ཁུར་གནང་སྟེ།
མི་ཟོག་གཉིས་ཀའི་བདེ་སྐྱིད་དང་འཕེལ་རྒྱས་ཀྱི་ཐད་ལ་བྱས་རྗེས་གང་མང་
བཞག་པས་གདུང་འདེགས་ཀྱི་ཀ་བ་ལྟ་བུར་གྱུར། །
དཔོན་པོ་གནམ་རིས་དང་ཁྲི་ཀའི་པང་པིན་གཉིས་དོན་དག་ཅིག་གི་
རྐྱེན་གྱིས་ཟི་ལིང་ཡ་མོན་དུ་སོང་སྟེ་གཏམ་ཁ་ལྕེ་འགྲན་ནས་གནམ་རིས་ཀྱིས་
རྒྱལ་ཁ་བླངས་པས་ཁོ་མིང་གྲགས་ཆེ། དེའི་རྗེས་སུ་བསོད་ཆུང་གིས་དཔོན་
མགོ་བཟུང་། ཁོ་ནི་རང་སྡེ་བའི་ནང་ལ་འཇམ་ཞིང་། སྡེ་དོན་ཚོ་དོན་ཐད་བློ་
རིག་པ་གསལ་ཞིང་ཐབས་ཇུས་ཤིན་ཏུ་མང་བ། རང་གི་ཚོ་སྡེ་མིག་དབང་ལྟར་
བསྲུངས་པས། ཀུན་གྱིས་གོང་དུ་བཀུར། གྱོད་སྣ་ཆེ་ཆུང་དང་ཁ་མཆུ་རྩོད་
གླེང་སོགས་གང་ཐད་ལ་ཉེ་རིང་མེད་པའི་གཏམ་དྲང་བོར་སྨྲ་བས་རྒྱུ་འབྲས་རྒྱ་
ལུང་ནས་འཛིན་མཁན་དང་། སྐྱིད་སྡུག་སླང་ཁ་ནས་གཟིགས་པའི་དཔོན་པོ་
མཁས་ཆེན་ཞིག་ཡིན་པས་མཚན་སྙན་ཀུན་ལ་ཁྱབ་ཡོད།
སྤྱི་ལོ1949ལོའི་རྗེས་སུ། དགོན་པའི་བླ་མ་དང་སྡེ་བའི་དཔོན་པོ་
གཉིས་ཀའི་བྱ་བ་སྤོས་མདུད་སྤྲུལ་བའི་སྐུ་རིན་པོ་ཆེ་བློ་བཟང་ཐུབ་བསྟན་
བསྟན་པ་རྒྱ་མཚོ་མཆོག་ནས་ཁུར་དུ་བཞེས་ཤིང་བཞེས་བཞིན་པའོ།། སྐར་མ།
དོན་ཡོད། བཀྲ་འབུམ། འཇའ་ཁོ། དབང་ཕྱུག་འབུམ། འཇམ་འཕྲིན།
བན་སངས། ཁྲོ་འབུམ་རྒྱལ། སྐལ་ཐར་སོགས་སྔ་གཞུག་ཏུ་སྡེ་བའི་སྡེ་དཔོན་
• 114 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དང་ཧུའུ་ཅི། རྩིས་གཉེར་པ་སོགས་ཀྱིས་འགན་ཁུར་ཞིང་ད་ལྟ་སྡེ་བའི་དོན་
དག་ཆེ་ཕྲ་གང་ཡོད་ལ་བློ་འདྲི་ས་དང་གྲོས་སྡུར་བྱེད་མི་ཡིན།
གསུམ་པ་ཚོ་བ་སོ་སོའི་མིང་ནི། ཀ་རྒྱ་ལ་ཚོ་བ་དྲུག་ཡོད་དེ། དཔོན་
སྐོར། གློས་སྐོར། ཁ་ལུག ཡར་ཁ་མ། སོ་མ། ཨོང་ཉལ་ཏེ་འདི་དག་ཕ་
གཅིག་གི་གདུང་རྒྱུད་ལས་གྱེས་པས་ཕ་ངོ་འདི་དང་ཚ་ཞང་འདི་ཞེས་དབྱེར་
མེད་དོ།།
༥.ཟླ་ཚང་སྡེ་བ།
དེ་ཡང་མང་སྨད་དུ་ཡོད་པའི་ཀྱེ་ཕུར་གསེར་སྨུག་རྫོང་འདི་ལ། ཇི་སྐད་
དུ། ཁང་ས་ཞིང་ས་ས་ཡི་དགེ། འཐུང་ཆུ་ཡུར་ཆུ་ཆུ་ཡི་དགེ། གམ་འབྲོག་
རྒྱང་འབྲོག་རྩྭ་ཡི་དགེ། ཁང་ཤིང་བུད་ཤིང་ཤིང་གི་དགེ། ཁང་རྡོ་ཐབ་རྡོ་རྡོ་
ཡི་དགེ། ཞེས་པ་ལྟར་གྱི་སའི་དགེ་བཅུ་མ་ལུས་ལྷུན་གྱིས་གྲུབ་པ་ནི་མངོན་སུམ་
དུ་མྱོང་བས་གྲུབ་པ་དང་། འདི་ལ་སའི་རྫོང་ཆེན་བཞི་དང་རྫོང་ཆུང་དྲུག་ཡོད་
པས་ཀྱེ་ཕུར་གསེར་སྨུག་རྫོང་། རྒྱ་ཕུག་པདྨའི་རྫོང་། ཁུ་ཞོལ་འཁོར་ལོའི་
རྫོང་། ཆུ་བཟང་སྟག་མོའི་རྫོང་བཅས་ནི་རྫོང་ཆེན་བཞི་དང། རིན་ཆེན་
ཕྱུག་མོ་ཤུག་པའི་རྫོང་། ཤ་རྫོང་ཤུ་བ་དཀར་པོའི་རྫོང་། ཨ་མ་སྨན་རི་སྨན་གྱི་
རྫོང་། ངོས་རི་བྱ་གཟར་དོམ་གྱི་རྫོང་། རྒྱ་སྟག་དམར་པོ་སྟག་མོའི་རྫོང་། ཁུ་
ལུང་རྫ་རྒྱལ་ཕྱུགས་ཀྱི་རྫོང་སྟེ་རྫོང་ཆུང་དྲུག་བཅས་ཚང་ལ། གཞན་ཡང་
དགའ་ལྡན་ མཁན་པོ་ཞིག་གིས་ཀྱེ་ཕུར་ལ། ཀྱེ་ཕུར་རྫ་ རྒན་ སེང་ གི་ རྫ།
དགའ་ལྡན་ཆོས་རི་འབྲུག་གི་རྫ། ཕོ་གླའི་རྒྱུ་སྟག་སྟག་གི་རྫ། ཁུ་ལུང་གཡག་
སྙིང་ཁྱུང་གི་རྫ་སྟེ། སྟག་སེང་ཁྱུང་འབྲུག་བཞི་ཡང་ཚང་བར་གསུངས་པ་དང་
ཀྱེ་ཕུར་གསེར་སྨུག་རྫོང་འདི་ན་མཐོན་པོ་བཅུ་གསུམ་ཡང་བགྲང་རྒྱུ་ཡོད། །
• 115 •



མང་རའི་ལོ་རྒྱུས།
འདི་ལྟ་བུའི་འབྱོར་ཕྱུག་ལྡན་པའི་ཡུལ་ལྗོངས་མཆོག་ཏུ་གྱུར་བ་འདི་
ཉིད་དུ་མི་རབས་མང་བོའི་བར་འཚོ་ཞིང་གནས་པའི་ཟླ་ཚང་སྡེ་བ་འདི་ཀོ་གང་
ལས་མཆེད་པའི་ཁུངས་ནི། ད་ལྟའི་གཅན་ཚ་རྫོང་གི་མངའ་ཁོངས་སུ་ཡོད་
པའི་གཡོན་རུའི་ཚོ་བཅུ་གཉིས་ཡིན་ཞིང་། ཟླ་ཚང་གི་རུས་རྒྱུད་ཐད་ལ། མ་
དག་རྒྱུན་འབྱམས་སུ་སོང་བའི་བཤད་ཚུལ་སྣ་ཚོགས་ཤིག་བྱུང་ཡང་། འདིར་
དངོས་དོན་ལོ་རྒྱུས་ཀྱི་འགྲོས་དང་མཐུན་པའི་རུས་ཁུངས་ངོ་མ་བརྗོད་ན་འདི་
ལྟ་སྟེ། དེ་ཡང་ཟླ་ཚང་གི་བླ་ཟོག་རྟ་ཡིན་པར་སྡེ་བའི་རྒན་རབས་ཚང་མ་མ་
བགྲོས་གཅིག་མཐུན་ཡིན་ལ《རུས་མཛོད་མེ་ཏོག་སྐྱེད་ཚལ》ལས། སྦྲའི་བླ་
ཟོག་རྐྱང་ཡིན་པར་གསུངས་ཤིང་། རྐྱང་དང་རྟ་གཉིས་རིགས་གཅིག་ཏུ་
འདུསལ། དེ་ལྟར་ན་ཟླ་ཚང་གི་རུས་ནི་བོད་ཀྱི་རྩ་བའི་རུས་ཆེན་བཞིའི་ཡ་
གྱལ་སྒྲ་ཡིན་པ་ནི་སུས་ཀྱང་བསྙོན་དུ་མེད་པའི་ལོ་རྒྱུས་ཀྱི་དཔང་རྟགས་གཞོམ་
གཞིག་བྲལ་བ་ཞིག་ལགས་སོ
ཟླ་ཚང་འདི་གཡོན་རུ་ཚོ་བ་ལས་མཆེད་པ་ལྷ་བསང་གཏོང་ཚུལ་ལ་
དཔག་ན་ཡང་ཤེས་ནུས་ཏེ། ཁོ་ཚོས་བསང་བརྩི་དུས་ཆེན་ཐོག་མར། ཕ་ཨ་
ཁུའི་བླ་རི་དཀར་བོ། གཡོན་རུའི་ཨ་མྱེས་ཟལ་ལུང་། ཟལ་ལུང་མགོན་ཁང་
གཉན་པོ། ཟལ་ལུང་དར་ཤིང་རིང་མོ་ཞེས་ད་ལྟའང་ཀུན་གྱི་ཁ་ན་རྒྱུན་
འཇགས་སུ་ཡོད་དོ།།
ཟླ་ཚང་གི་མེས་པོ་གཡོན་རུའི་ཟླ་བ་ཡིན་ལ། ཁོས་དབྱར་ས་དགུན་མལ་
གཅིག་བྱས་ནས་ཟལ་ལུང་ཟླ་སྣ་ནས་རྒྱུན་སྡོད་བྱས། ས་འདི་ལ་ཟལ་ལུང་ཟླ་སྣ་
ཞེས་མིང་ཐོགས་དོན་ནི་སའི་དབྱིབས་ཡར་ངོའི་ཟླ་བ་ཞིག་དང་འདྲ་བའི་རྐྱེན་
ཡིན་ནོ།། ཟླ་བ་ལ་ཚེ་ལྷ་ཞེས་བུ་རྒོད་ཐོག་འདྲ་བ་ཞིག་སྐྱེས་པས་རྒན་པོ་ཟླ་བ་
• 116 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཐུགས་ཤིན་ཏུ་དགྱེས་ཏེ་རིན་ལ་རྟ་མཆོག་ཅིག་བྱིན་ནས་རང་གི་བུ་ལ་ཤང་ལང་
ཞིག་ཉོས། ཤང་ལང་དེ་རྣོ་དབལ་ཆེ་ཞིང་མཚན་མོའི་མུན་ཁྲོད་དུའང་གྲི་དེའི་
འོད་ཀྱིས་ལམ་སྟོན་ཐུབ། ཕྱིས་སུ་གཡོན་རུ་སྡེ་བས་བསང་ཁྲི་ཆེན་པོ་ཞིག་
བརྩིགས་པས་གྲི་དེ་གཟུངས་གཞུག་ལ་ཕུལ་བ་དང་། བསང་ཁྲི་དེའི་མིང་ལ་
གཡོན་རུའི་བསང་ཁྲི་དཀར་ལྡང་ཟེར། གཞི་དགེའི་བསང་ཁྲི་དཀར་ལྡང་ཡང་
ཟེར། རྗེས་སུ་ཚེ་ལྷས་གཡོན་རུའི་ཚོ་བཅུ་གཉིས་ཀྱི་དཔོན་མགོ་བཟུང་བ་དང་།
ཁོས་བསང་མེ་མ་གསོས་ན་གཡོན་རུའི་ཚོ་བཅུ་གཉིས་ཀྱིས་བསང་ཕུད་མི་ཆོག་
པ་དང་གལ་ཏེ་སུས་སྔོན་དུ་བསང་མེ་གསོས་ན་དེར་སྲོག་གི་ཆད་པ་ཡོད་པའི་
ཁྲིམས་ཀྱང་བཅོས། ཚེ་ལྷའི་བུ་ལྷ་མཁར་ཡག་ཁ་ར། ཁོས་དཔོན་མགོ་བཟུང་
ཞིང་དགྲ་ཐབས་ལ་ཧ་ཅང་མཁས་པས་སྐུ་འབུམ་དགོན་པ་སྐྱོབ་ཕྱིར་ཐེངས་དུ་
མར་དམག་སྣ་དྲངས་པའི་ལོ་རྒྱུས་ཡོད།
ཐེངས་ཤིག ཚེ་ལྷ་དང་ལྷ་མཁར་ཡག་ཁ་ར་གཉིས་མ་བསླེབ་གོང་ལ་
གཡོན་རུའི་མི་ཞིག་གིས་བསང་ཕུད་པ་དང་གཞན་ཡང་རྐྱེན་སྣ་ཚོགས་ཤིག་ལ་
རྟེན་ནས་ཟླ་བ་ཚང་དང་གཡོན་རུ་གཉིས་བར་མི་འཆམ་པ་བྱུང་བས་ཕན་ཚུན་
བར་དམར་འཛིང་ཆེན་པོ་བྱས་ཏེ་མི་ཤི་རྟ་འགྱེད་ཀྱི་ཆག་སྒོ་བྱུང་། དེའི་རྐྱེན་
གྱིས 1765ལོར་ཟླ་ཚང་སྡེ་བ་མཚོ་སྔོན་པོའི་གཡོན་རུ་ཡོད་སར་གནས་སྤར།
སྐབས་དེར་ཕྱིས་འབྱུང་ཟླ་ཚང་གནས་གང་དུ་བསྡད་ན་ལེགས་ཚུལ་ཨ་རིག་དགེ་
བཤེས་ཆེན་མོར་ལུང་བསྟན་ཞུས་པར། ཁོང་གིས། ཉི་མ་ནུབ་ཕྱོགས་ན། རྫ་
ཁྲ་ཁྲའི་རྩེ་མོ་དགུང་ལ་ཟུག་པ། ནགས་ལྗང་ལོའི་འདབ་མ་ཆུ་ལ་དཔྱངས་པ།
ཆུ་རྨ་ཆུ་སྔོན་མོའི་ནང་རོལ། ས་ཀྱེ་ཕུར་གཡང་གི་ར་བ་ཞེས་པ་དེར་གནས་
སྤར་ན་ལེགས་ཞེས་ལུང་བསྟན། དེ་ནས་ལྷ་མཁར་ཡག་གཙོ་ཡིན་པའི་ཟླ་ཚང་
• 117.



མང་རའི་ལོ་རྒྱུས།
གི་དཔོན་པོ་དང་སྡེ་མི་ཚང་མ་རུ་བ་སྤར་ནས་འོང་སྐབས། རྨ་ཕ་རིའི་རྡོའི་
རྫོང་ཁྲ་ཆེན་སྒང་ནས་ཀྱེ་ཕུར་རྫ་རྒན་གྱི་རི་རྒྱུད་མཐོང་པས་བླ་མའི་ལུང་བསྟན་
དང་མཐུན་སྟབས་ཐམས་ཅད་དགའ་ནས་ཀྱ་ཕུག་རབ་མགོ་ནས་ཚུར་བུད་དེ་ཀྱེ་
ཕུར་གསེར་སྨུག་རྫོང་དུ་གནས་བཅོས། དེ་ནི་སྤྱི་ལོ1767ལོ་ཡིན་ལ། སྐབས་
དེར་མང་འབལ་བྱ་གསུམ་གྱི་ས་ཆ་ཀུན་ལ་ལ་མོ་སྐུ་ཕྲེང་བཞི་བ་བློ་བཟང་ཐུག་
བསྟན་དགེ་ལེགས་རྒྱལ་མཚན་གྱིས་དབང་སྒྱུར་བཞིན་ཡོད། གཡོན་རུའི་ཟླ་
བའི་ཕ་ཆོས་གསུང་རྟེན་སྐོར་ལ། བསྐལ་བཟང་གསེར་བྲིས་མ་གཅིག(ད་ལྟ་
འཇའ་ལོ་ཚང་ན་ཡོད》དངག ས་དཔར་གཅིག གསེར་དངུལ་གྱིས་བྲིས་
པའི་ཐར་མདོ་གཉིས། རླུང་རྟའི་དར་བོ་ཆེ། སྐུའི་རྟེན་ལ། གསེར་ནག་ལས་
གྲུབ་པའི་སྟོན་པའི་སྐུ་གཅིག དངུལ་གྱིས་བླུགས་པའི་ཛམ་བྷ་ལ་བཅས་
བཞུགས་ཀྱང་རིག་གསར་སྐབས་འགའ་ཞིག་རྨེག་མེད་དུ་བཏང། བོད་ཀྱི་
ཁྱད་ཆོས་ལྡན་པའི་དགྲ་འགོག་མཚོན་སྲུང་ཁྲབ་དང་འོབ་ལོག་ཚེམ་ཚུམ་སོགས་
ལས་ཀླུ་ཐར་རྒྱལ་ཚང་ན་འོབས་ལོག་དངོས་སུ་སྟོན་རྒྱུ་ཡོད། ཁྲབ་ཀྱི་བྱང་བུ་
གཅིག་ཙམ་ཟླ་ཚང་ཁྲོ་བོ་ཚང་ན་དངོས་སུ་མཐོང་རྒྱུ་ཡོད། ཛམ་བྷ་ལ་ད་ལྟ་ཁྲོ་
རྒྱལ་ཐར་ཚང་ན་ཡོད། ཚེམ་ཚུམ་རིག་གསར་སྐབས་བོར་བརླགས་སུ་སོང་།
ཐར་མདོ་གསེར་བྲིས་མ་དང་རླུང་རྟའི་དར་བོ་ཆེ། སློབ་དཔོན་བཀའ་ཤོག་ད་
ལྟ་དར་རྒྱས་ཚང་ན་ཡོད། སྐབས་དེར་མང་འབལ་བྱ་གསུམ་གྱི་ས་ཆ་ཕལ་མོ་ཆེ་
ལ་མོ་ཞབས་དྲུང་ཚང་གིས་དབང་དུ་སྒྱུར་བཞིན་ཡོད་པས། ཟླ་ཚང་གི་རུ་སྡེ་ལ་
མོ་ཚང་གི་ཏང་ས་སྲུང་མཁན་ཏེ། ཀྱེ་ཕུར་གསེར་སྨུག་རྫོང་གི་རྫོང་སྲུང་བྱས་
ནས་བསྡད་པས། དམིགས་བསལ་གྱིས་ཁྲལ་འཇལ་མི་དགོས་ལ། ཟླ་ཚང་ཀྱེ་
ཕུར་དུ་བསླེབས་དུས་ལ་མོ་སྐུ་ཕྲེང་བཞི་བའི་རིང་ཡིན།
• 118 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
སྐབས་དེར་ལ་མོ་ཚང་གིས་ཟླ་ཚང་ལ་དཀར་མོ་གཡས་འཁྱིལ་ཡན་ཆད་
དང་ཚེར་ནག་རབ་ཁའི་ཚུན་ཆད། ལཱ་ལུང་རྫ་དམར་མན་ཆད། ཤིང་མངར་
སྣེ་རྒྱུང་ཡན་ཆད་བཅས་སྤྲད་པ་དང་། དེ་ནས་བཟུང་ཟླ་ཚང་སྡེ་བ་འདི་ཉིད་
ལ་མོ་སྐུ་ཕྲེང་བཞི་བའི་ཏང་ས་སྲུང་མཁན་དུ་གྱུར་ཏེ། རྟ་མང་དང་དམེ་རྐ།
ཤེར་སྐོར་བཅས་ཀྱིས་རྫ་ལུང་ལྭ་དམར་ནས་ནག་ཞར་ཞོལ་མ་དང་དེ་ནས་སྐྱེ་
ཕུར་རྫ་རྒན་བར་གྱི་ས་བསྲུངས། མུ་ཡངས་ཆོས་དེའུ་ནས་ཡོ་དར་ཞོལ་མའི་
བར་དང་རྫ་ རྒན་ ཤ་རྫོང་ བར་གཞུང་སྒར་དང་དམེ་རྐའི་དབྱར་ས་བྱས།
དཔོན་སྐོར་གྱིས་རིན་ཆེན་ཕྱུག་མོ་ནས་དཀར་མོ་གཡས་འཁྱིལ་བར་གྱི་ས་
བསྲུངས། ཨ་མྱེས་ཚང་གིས་མུ་ཡངས་ལུང་བ་ནས་རྒྱ་རག་བར་བསྲུངས། མུ་
ཡངས་ལུང་བ་ནང་ན་ཨ་མྱེས་ཚང་གི་ཞིང་ས་དང་དུར་ས་ཡོད། རྒྱུ་རག་བེའུ་
ཆུང་རོང་སྐོར་གྱིས་བསྲུངས་པས་དེ་ན་ཁོ་ཚོའི་ཞིང་ས་དང་དུར་ས་ཡོད། ད་
དུང་བེའུ་ཆེན་ན་ཁོ་ཚོས་བཞེངས་པའི་སྐལ་བཟང་གི་སངས་རྒྱས་སྟོང་གི་རྡོ་སྐུ་
ཡོད་པ་དེར་ལ་མོའི་ཕྱག་མཛོད་ཀྱིས་རབ་གནས་མཛད་པ་དང་སུམ་རག་ན་མ་
རུ་ཙེ་དུང་ཕྱུར་བཅུའི་རྡེའུ་འབུམ་ཡོད་པར་ཡང་རབ་གནས་གནང་། གོང་
དམར་ཀླད་ནས་བཟུང་སྟེ་ཀྱེ་ཕུར་གཞུང་ཆུ་བར་སྟོད་པས་བསྲུངས། མུ་
ཡངས་ཆོས་དེའུ་ན་ཟླ་ཚང་མཁར་ཕྱུག་གི་དུར་ས་ཡོད། །
ལྷ་མཁར་ཡག་ཁ་ རའི་བུ་མཁར་ཕྱུག་ཡག བསོད་རེས། ཚེ་ལོ།
བྱུརདམར་བཅས་བུ་འགའ་ཡོད། སྤུན་ཆེ་བ་མཁར་ཕྱུག་ཡག་གི་བུ་ཟླ་ཚང་
དགེ་བོ། མཁར་བྷི་བྱམས། བན་ལོག་སྐྱ་རིས། དགེ་བོའི་བུ་ལྷ་མཁར་ཡག
ཐོ་ལེ། དཔལ་མཁར་རྒྱལ། ལྕགས་ལོ་སྟེ། འདི་བཞི་ལ་རོང་མོའི་བུ་བཞི།
གནམ་སའི་ཀ་བཞི། སྟག་མོའི་མཆེ་བཞི་ཞེས་རླུང་ལྟར་གྲགས་སོ།། ལྷ་མཁར་
• 119 •



མང་རའི་ལོ་རྒྱུས།
ཡག་སྤྲེལ་ནག་དཔོན་པོའི་སྲས་མོའི་ཐོག་ནས་མག་པར་བསྡད། རྗེས་སུ་ཟླ་
ཚང་ལྷ་མཁར་ཡག་གིས་སྤྲེལ་ནག་སྟོང་ཚོ་དྲུག་གི་ཐམ་ག་ཁྱེར་ཅིང་སྲས་མོ་ཁྲིད་
ནས་ཟླ་ཚང་ལ་ཕྱིར་འོང་སྟེ་དཔོན་མགོ་བཟུང་། དེ་ནས་བཟུང་ཟླ་ཚང་ལ་ཡ་
མཚན་གྱི་ཐེལ་དང་ཐམ་ག་བྱུང་། ལྷ་མཁར་ཡག་གི་བུ་དཔོན་པོ་དཔའ་སྐྱབས།
པད་ ཁོ། དཔའ་ ཙt tg
སྐྱབས་ཀྱི་བུ་ཟླ་ཚང་ཨ་
རྡ། དེའི་བུ་ གྲག་གེ་
དེའི་ བུ་ ཁྲོ་ རྒྱལ།
དེའི་བུ་བསྟན་འཛིན།
རྒྱ་མཚོ། (འདིས་༧ཨ་
ཚོགས་ དགེ་ བཤེས་
ཚང་མཉེས་པ་གསུམ་ བྱ ས ་
གྱིས་མཉེས་པར་བྱས་ ན་ #
ནས་ སྐུ་ འདའ་ ཁའི་
བར་ ཞབས་ ཏོག་
་
དཔོན་ ས་ ཁོའི་ སྤུན་ ཟླ ་ཚང་དཔོན་པོ་དཔའ་སྐྱབས་ཀྱི་
པད་ ཁོའི་ བུ་ དབང་
པེ་ཧུའི་ཐམ་ག
ཆེན་ལ་སྤྲད། པད་ཁོའི་བུ་དཔོན་པོ་དབང་ཆེན་འདི་བདང་ཟླ་ཚང་འབྲུག་
རྒན་གཉིས༧ལ་མོའི་ཡོངས་འཛིན་རིན་པོ་ཆེར་དུས་འཁོར་དབང་ཆེན་ཐོག་
· 120.
ན
བསྒྲུབས) ད་བོན་
ལ
པོ་དཔའ་སྐྱབས་ཀྱིས་



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
མར་ཞུ་བ་བོའི་གྲས་ཡིན། དེའི་བུ་ཟླ་ཚང་ཡར་འཕེལ་ཡིན་ནོ། སྤྱིར་ཟླ་ཚང་
འདི་ལ་རྨང་གཞིའི་ཚོ་བ་སྟེ་ནང་ཚོ་ཚོ་བ་གསུམ་དང་ཕྱི་ཚོ་ཚོ་བ་གསུམ་བཅས་ཚོ་
རྟིང་དྲུག་ཡོད་ཅིང་། རྒྱ་བཟའ་དང་ཤེར་སྐོར་(འདི་ནང་ཚོ་ཡིན།) དམེ་རྐ་
བཅས་བགྲང་ན་དགུ་ཡོད། རྗེས་སོར་ཁྱུང་བོ་རུ་བ་ཁྱུང་བོ་ས་ཆར་སོང་བས་ཟླ་
ཚང་ཚོ་རྟིང་བརྒྱུད་དུ་གྱུར། ཚོ་བ་སོ་སོའི་ལོ་རྒྱུས་གཤམ་ནས་རིམ་བཞིན་
འཆད་པར་བྱའོ།། སྐབས་ཤིག་རོང་སྐོར་ཕག་ཐར་ཟེར་བ་དེ་རོང་བོ་བློན་ཆོས་
ཀྱིས་རོང་མོའི་བུ་བཞིའི་ནང་ཚན་ཐོ་ལེ་ལ་འཆུགས་ནས་གཡོན་རུའི་ཟལ་མོ་
ནགས་ནས་བསད་པས། ཟླ་ཚང་དགེ་བོས་རོང་བོ་བློན་ཆོས་ལ་སྟོང་སྟེར་
དགོས་ཞེས་བཤད། ཁོས་ད་དུང་། ས་ཀྱེ་ཕུར་སྒོ་མོའི་ཡ་འགག་ནས།། འབྲི་
ཡར་མ་གཅིག་གིས་བཟའ་དགུ་སོས།། ས་ཀྱེ་ཕུར་སྒོ་མོའི་མ་འགག་ནས། ཁྱི་
རྡ་ལི་གཅིག་གིས་འཕྲང་དགུ་ཆོད། ང་ལ་ཕ་ས་གསེར་གྱི་གཞོང་བ་ཡོད། བུ་
རྟ་ལྕགས་ཀྱི་ཆར་བ་ཡོད། ང་ལ་རོང་མོའི་བུ་བཞི་ཡོད། གནམ་སའི་ཀ་བཞི་
ཡོད། སྟག་མོའི་མཆེ་བཞི་ཡོད། ང་ཟླ་ཚང་ཚོ་ཞིང་དྲུག་ཡོད། དཔོན་སྐོར་
གནམ་སྐོར་ཀླུམ་སྐོར་གསུམ། ནང་ཚོ་གསུམ་ཡིན། ཁྱུང་བོ་རོང་བོ་སྟོད་
གསུམ། ཕྱི་ཚོ་གསུམ་ཡིན། ངའི་བཙན་ལོ་ལམ་ལ་ཁྱབ་ཡོད། ཕྱུགས་རྫ་ལམ་
ལཁྱབ་ཡོད་ཅེས་གཏམ་བཤད་པ་འདི་ལ་དཔྱད་ན་སྔོན་ཆད་ཟླ་ཚང་ཚོ་རྟིང་
དྲུག་ཡིན་པ་ཤེས་ཐུབ། ཟླ་ཚང་དཔོན་པོ་མིང་གྲགས་ཅན་དཔའ་སྐྱབས་ཀྱི་
རིང་ལ། སྐུ་ཕྱོགས་ཀ་རིང་ཚང(བན་སར་ནས་འཁྲུངས)་གིས་ཀྱེ་ཕུར་ཚེ་
ཆེན་ནས་དགོན་པ་ཞིག་བཏབ་པ་དང་། ལ་མོ་དགེ་འདུན་བསྟན་འཛིན་ནོར་
བུ་ཚང་དགོན་པ་དེར་ཞུས་པས། ཁོང་གིས་དགོན་པའི་འདུ་ཁང་སོགས་ལ་
རབ་གནས་མཛད། ཁོང་གིས་ཀ་རིང་ཚང་ལ། ཉིད་ཀྱི་རིང་ལ་དགོན་པ་འདི་
• i21 •



མང་རའི་ལོ་རྒྱུས།
བརྟན་ཀྱང་སའི་སྙིང་གི་མགོར་བཏབ་ཡོད་པའི་རྐྱེན་གྱིས་ཕྱིས་སུ་བརྙན་མོ་འོ་
མིན་མི་ཤེས་ཞེས་ལུང་བསྟན། ལ་མོ་བདུན་པ་ཁོང་ལ་ཤ་ར་ཁྲོད་ཀྱི་ཁ་ནས་ཟླ་
ཚང་དཔོན་པོ་དང་དད་ལྡན་ཁྲི་སྟོང་མང་བོས་རྟ་བསུ་རྒྱ་ཆེན་པོ་བྱས། དེ་རྗེས་
དགེ་བཤེས་པད་གྲགས་ཚང་གིས་ཚེ་ཆེན་དགོན་པ་བསྐྱངས། དེ་རྗེས་ཚེ་ཆེན་
དགོན་པ་གནས་གཞི་སྤུར་རྒྱུ་བྱས་ཏེ། སྐབས་དེར་བླ་བྲང་གི་ཨ་ལགས་དཔའ་
རིས་པའི་དགེ་རྒན་ཨ་ཁུ་བསྟན་པ་བརྒྱུད་དེ་ལྷ་མིའི་གཙུག་རྒྱན༧གོང་ས་ཐམས་
ཅད་མཁྱེན་པ་སྐུ་ཕྲེང་བཅུ་བཞི་བར་ལུང་བསྟན་ཞུས་པར། ཆེ་ཆེན་དགོན་པ་
ཆུ་བཟང་སྟག་མོའི་རྫོང་དུ་གནས་སྤར་ན་ལེགས་པའི་བཀའ་ཤོག་གནང་ག
དཔོན་པོ་དབང་ཆེན་གྱི་བུ་གྲྭ་བ་ཡར་འཕེལ་ཏེ། ད་ལྟའི་དཔོན་ཕྲུག་ཡར་
འཕེལ་འདིས་ཁྱེར་འོང་། སྔར་གྱི་ལུང་བསྟན་བཞིན་དགོན་པ་ཆུ་བཟང་ཁར་
གནས་སྤར་ཅིང། འདི་དུས་དགོན་བདག་ཟླ་ཚང་བླ་མ་བཟང་བོ་ཡིན།
འཆད་ཉན་གྱི་འཕེལ་ཁ་དར་བཞིན་པའི་སྒང་ལ་རིག་གསར་གྱི་སྲིད་འགྱུར་དྲག་
པོས་རྨེག་མེད་དུ་བཏང་ངོ། 1980ལོར་ཨ་ཚོགས་དགེ་བཤེས་ཚང་གིས་གཙོ་
མཛད་དེ་ཟླ་ཚང་གི་དད་ལྡན་མང་ཚོགས་ཀྱིས་དངུལ་འབོར་མང་དུ་བཏང་སྟེ་
དྲེལ་དཀར་སྒང་ནས་སླར་གསོ་བྱས་ཤིང་དགོན་བདག་ཨ་ཁུ་སྐལ་ལྡན་ཚང་ཡིན།
ཨ་ཚོགས་དགེ་བཤེས་ཁོང་ཡང་ཐེངས་དུ་མར་ཆོས་ཁང་འདིར་ཕེབས་ཏེ་དབང་
ལུང་བདུད་རྩིའི་རྒྱུན་བཟང་ཕངས་མེད་དུ་སྩལ། ཁོང་ཟླ་ཚང་ལ་ཐུགས་
གཙིགས་ཧ་ཅང་ཆེ། ད་ལྟ་ཆོས་ཁང་གི་སྐུ་གསུང་ཐུགས་རྟེན་སྐོར་ལ། རྟ་
མང་དབྱངས་སྐྱབས་ཀྱིས་ཉར་ཚགས་བྱས་པའི་ཟླ་ཚང་ཟླ་བའི་རིང་གི་ཕ་ཆོས་
རྒྱུ་གསེར་ཟངས་ལས་གྲུབ་པའི་སྟོན་པའི་སྐུ་དང་རྗེ་རིན་པོ་ཆེའི་འཇིམ་སྐུ། བླ་
མ་རིན་པོ་ཆེ་བློ་བཟང་བསྟན་པ་རབ་རྒྱས་ཀྱི་སྐུ། འཇིགས་བྱེད་དཔའ་གཅིག་
• 122 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དང་མཁའ་སྤྱོད་མ། དུར་བདག ཁྱབ་བདག་གྲགས་མགོན། སློབ་དཔོན་
རིན་པོ་ཆེ་གཙོས་གུ་རུ་མཚན་བརྒྱད་དང་། གྱན་ཐང་ལ། སྨན་བླ་བདེར་
གཤེགས་བརྒྱད། བཤགས་ལྷ་སོ་ལྔ། སྒྲོལ་མ་ཉེར་གཅིག ཐུགས་རྗེ་ཆེན་པོ་
བཅས་དང་། གསུང་གི་རྟེན་ལ། རྒྱལ་བའི་བཀའ་བསྟན་གཉིས། རྗེ་ཡབ་
སྲས་གསུམ་གྱི་གསུང་འབུམ་ཚར་གཉིས། ཡུམ་དག་ཚར་གཅིག བསྐལ་
བཟང་གསེར་བྲིས་མ་ཚར་གཅིག་བཅས་བཞུགས། བིས་མདོ་དགོན་པའི་པཎ་
ཆེན་རིན་པོ་ཆེའི་གསེར་གདུང་རྒྱ་ཕིབས་དང་འདུ་ཁང་བསྐྱར་བཞེངས་ལ་
དངུལ་སྒོར་ཁྲི་ཕྲག་དུ་མས་སྦྱིན་བདག་བྱས་པས། ཐེངས་ཤིག་ཟླ་ཚང་བན་དེ་
གཙོས་མི་སྣ་ཁ་ཤས་ལ་ཁོང་གིས་ཕྱག་གི་རྒྱས་བཏབ་པའི་མགོན་ཐང་ཆེན་མོ་
ཞིག་གྲྭ་བ་དཔོན་སློབ་སུམ་བཅུའི་འཕྲིན་བཅོལ་བསྐངས་གསོ་དང་རོལ་མོ་དུང་
ཆེན་རྒྱ་གླིང་སོགས་ཀྱི་སྒྲ་དབྱངས་དང་བཅས་ཏེ་ཟླ་ཚང་ལ་རྟེན་སྐལ་དུ་གནང་
ཡང་ཐེངས་གཅིག་ལ་དགེ་བཤེས་ཚང་གིས་ཕྱག་གི་རྒྱ་བཏབ་པའི་མགོན་ཐང་
ཞིག་གནང་། 1998 ལོའི་ཟླ་བདུན་པའི་ཚེས་བཅུ་བཞི་ཉིན་ལྷ་དང་བཅས་
བའི་སྐྱེ་འགྲོ་མ་ལུས་པའི་མགོན་སྐྱབས་དམ་པ། མདོ་སྔགས་བསྟན་པའི་རྒྱལ་
ཐབ་ལ་དབང་བསྒྱུར་པའི་ལ་མོ་ཡོངས་འཛིན་རིན་པོ་ཆེ་མཆོག་ཉིད་ཟླ་ཚང་གི་
གྲྭ་རིགས་བསམ་འགྲུབ་གཉིས་གཙོ་མཛད་དེ་སྡེ་དཔོན་ཚོ་དཔོན་རྣམས་ཀྱིས་
ནན་གྱིས་གསོལ་བ་བཏབ་པའི་ངོར་གང་གི་ཞབས་ཟུང་གསེར་གྱི་འཁོར་ལོ་ཟླ་
ཚང་ཕྱོགས་སུ་བསྒྱུར་བ་དང་། ཟླ་ཚང་གི་སྐྱེས་ཕོ་མོ་རྒན་གཞོན་ཡོངས་ལ་
ཐུགས་རྗེ་ཆེན་པོ་དང་། གདུགས་དཀར་ལྷ་བཅུ་བདུན་གྱི་དབང་། སེང་
གདོང་མ་དང་མགོན་པོའི་རྗེས་གནང་། བརྟན་གསོལ་སྨོན་ཚིག འཕོ་ལུང་།
ཚེདབང་ཚེ་སྒྲུབ་སོགས་ཀྱི་བཀའ་དྲིན་བསྐྱངས་པ་མ་ཟད། ཟླ་ཚང་བན་དེ་
· 123:



མང་རའི་ལོ་རྒྱུས།
ཡིས་ཞུས་པ་བཞིན་ཁོང་གི་མཚན་དང་ཐེལ་ཕྱག་གི་རྒྱུ་བཏབ་པའི་ཁོང་གི་བླ་སྐུ་
དང་མགོན་ཐང་ཞིག་ཀྱང་གནང་། ཞལ་ནས་ད་ནས་བཟུང་ང་ཟླ་ཚང་གི་བླ་
རྒན་ཞིག་གི་བསམ་པས་ཟུངས་ལ། རྟེན་འདི་ཡོད་ན་ང་ཡོད་པ་དང་ཁྱད་པར་
མེད་ཅེས་སོགས་ཀུན་ལ་ཆོས་དང་འཇིག་རྟེན་གྱི་བསླབ་བྱ་གང་མང་གནང་།
ཁོང་ཡང་ཟླ་ཚང་ལ་ཐུགས་ཧ་ཅང་བརྩེ་བས་ཐེངས་ཤིག་ལ་ཉིད་ཀྱི་ན་བཟའ་ཁ་
ཚང་ཞིག་རྟེན་སྐལ་ལ་གནང་བས། བླ་མ་འདི་བའི་བཀའ་དྲིན་སྟོང་གསུམ་
གསེར་གྱིས་བཀངས་ཏེ་ཕུལ་ཀྱང་གཞལ་བར་ག་ལ་ནུས། ཐེངས་འདིར་ཁོང་
གིས་ད་དུང་ཐར་ཤུལ་ཞང་དཀྱིལ་སྙིང་སློབ་གྲྭ་དང་ཟླ་ཚང་སྡེ་བའི་སློབ་གྲྭ་
གཉིས་ལ་སོ་སོར་སྒོར་ཆིག་སྟོང་ལྔ་བརྒྱ་རེའི་གནང་སྦྱིན་ཡང་སྩལ་ཏོ།། གཞན་
ཡང་ཀྱེ་ཕུར་གསེར་སྨུག་རྫོང་འདིར་མིང་དུ་གྲགས་པའི་གྲུབ་ཆེན་དང་རྣལ་
འབྱོར་བ། རི་ཁྲོད་པ་བཅས་ཀྱིས་སྒྲུབ་པ་མཛད་པའི་གནས་དང་ཞབས་རྗེས་
ཀྱང་གང་མང་ཡོད་དེ། ལྷ་དབང་ཐང་ན་མང་ར་བ་སེང་གེ་རྒྱལ་མཚན་གྱི་སྒྲུབ་
ཕུག་ཡོད། ཐེངས་ཤིག་ལ་ཟླ་ཚང་ལྷ་ཁོ་དང་རྡོ་དཀར་མཚམས་པ་(ལྷ་རིའི་
འཇམ་དཔལ)གཉིས་མཚམས་ཁང་དེར་ཕེབས། དེར་ཕུག་པ་གསུམ་ཡོད་ལ་
གཡས་ཀྱི་ཕུག་པ་ཇ་ཁང་དང་། གཡོན་གྱི་ཕུག་པ་ཁོང་བཞུགས་ས་རེད།
དབུས་ཀྱི་ཕུག་པ་ཁོང་གི་མཆོད་ཁང་ཡིན་ལ་ལྷ་སྐུ་མང་བོ་ཡོད་ནའང་དེ་དུས་
མངོན་སུམ་མཐོང་བ་གསང་བདག་དང་གསང་འདུས་འཇིམ་སྐུ་མི་ལུས་ཀྱི་རིང་
ཚད་ལས་ཀྱང་ལྷག་པ་ཞིག་ཡོད། དེ་ནས་རྡོ་དཀར་མཚམས་པས་སྒྲུབ་ཁང་
དེར་སྟོན་སྐུ་ཆུང་ཆུང་ཞིག་རྙེད་དེ་ཟླ་ཚང་ལྷ་ཁོ་ལ་བྱིན་ཀྱང་རིག་གནས་གསར་
བརྗེ་སྐབས་བོར་བརླགས་སུ་སོང་།
ཨ་ཚོགས་དགེ་བཤེས་ཀྱི་སྐུ་ཕྲེང་དང་བོའི་ཐུགས་སྲས་སྐལ་ལྡན་གྱི་སློབ་
• 124 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
མ། རོང་བོ་འཚམས་རྒན་ཚང་གི་ཕྱག་རྗེས་དང་ཞབས་རྗེས་སོགས་ཀྱེ་ཕུར་
གསེར་མུག་རྫོང་གི་ལ་ལུང་ཀུན་ན་ཡོད་པ་དང་། ཆུ་བཟང་སྟག་མོའི་རྫོང་ན་
རྗེ་ཞབས་དཀར་བའི་སྒྲུབ་ཁང་ད་ལྟ་མངོན་སུམ་དུ་མཐོང་རྒྱུ་ཡོད། ཁྱད་པར་
དུ་ཡི་དམ་རྡོ་རྗེ་འཇིགས་བྱེད་ལ་བསྙེན་ཆེན་བཅུ་བཞི་བཏང་བའི་རྣལ་འབྱོར་
བ་ཆེན་པོ་རྡོ་དཀར་མཚམས་པ་འདི་བའི་སྒྲུབ་ཁང་ཀྱེ་ཕུར་རྡོ་དཀར་ན་ཡོད་ལ།
གནས་འདི་ནི་ཧ་ཅང་ས་བབ་རྩུབ་པ། བྲག་རི་དང་གཡང་གཟར། རྦབ་ཆུ།
གྲོག་རོང་དང་འོབས་དོང་། ནགས་ཚལ་སྟུག་པོར་འཛིངས་ཤིང་གཅན་གཟན་
གྱིས་ངར་སྐད་སྒྲོག་ཅིང་འདབ་ཆགས་ཀྱིས་སྐད་སྙན་སྒྲོག་པའི་གནས་ཤིག་ཡིན།
ཁྱད་པར་དུ་ཁོང་གི་སྒྲུབ་ཁང་ནང་གི་ཀླད་ངོས་ན་སྦྲུལ་དཀར་དམར་ནག་
གསུམ་ཆུན་པོ་བྱས་ནས་མར་འཕྱང་ཡོད་ལ། ད་ལྟའང་ས་དེར་སྦྲུལ་ཧ་ཅང་
མང་། ལན་རེར་སྡིག་སྒྲ་དང་བཅས་ཏེ་ཁོང་གི་པང་ལ་ལྷུང་ན་ཁོང་ལ་འཇིགས་
པ་ཡེ་མེད་པར་གཉིས་ཁུག་གསུམ་ཁུག་བྱས་ཏེ་ལག་པས་ཕར་གཡུག་པར་བྱེད།
ལན་རེར་ཁོང་དང་མཉམ་དུ་གཡས་ཉལ་གཡོན་ཉལ་བྱས་ཏེ་ཡོད་པ་དེ་དུས་ཀྱི་
ནད་པ་མང་བོས་མངོན་སུམ་དུ་མཐོང་། ཁོང་གིས་སེམས་ཅན་སྤྱི་དང་སྒོས་སུ་
ཟླ་ཚང་གི་ཆེད་དུ་ཆུ་བཟང་སྟག་མོ་རྫོང་། རྒྱ་མཁར་ཐོད། གནས་བདག་
མཐོན་པོ་བཅུ་གསུམ་སོགས་ལ་གཏེར་བུམ་མང་དུ་སྦས། ང་བརྒྱད་ཡར་སྔོན་
ལ་ལ་མོ་ཡོངས་འཛིན་རིན་པོ་ཆེ་ཡང་རྣལ་འབྱོར་བ་བཞུགས་སར་ལན་མང་
བོར་ཕེབས། ཐེངས་ཤིག་ཁོང་གིས་ང་བརྒྱད་འོང་རྒྱུ་མཁྱེན་ཏེ་ཡོངས་འཛིན་
རིན་པོ་ཆེ་ལ་སོག་ལྭ་ཞིག་ཕུལ་ཀྱང་མ་བཞེས། སྐབས་ཤིག་ཟླ་ཚང་ཚེ་མཁར་
ཡག་དང་རྡོ་མཁར་མཚམས་པ། ཨ་ལགས་ཡི་གེར་བཅས་དཔོན་གཡོག་བདུན་
རྨ་ཆེན་གངས་སྐོར་ལ་ཕེབས་ཤིང་གནས་འགང་ཆེན་དུ་མར་ཟངས་ཀྱི་སླ་ང་
· 125 •



མང་རའི་ལོ་རྒྱུས།
བཞི་དང་བུམ་པ་སྟོང་གི་གཏེར་ཁ་སྦས། རིག་གནས་གསར་བརྗེ་སྐབས་
དགོངས་པ་ཆོས་དབྱིངས་སུ་བསྡུས་སོ། ལྷར་བཅས་སྲིད་ཞིའི་གཙུག་རྒྱན༧ལ་
མོའི་ཡོངས་འཛིན་རིན་པོ་ཆེ་མཆོག་མང་རའི་ཡུལ་འདིར་དགོན་པ་འདེབས་
པར་ཕེབས་དུས་ནས་ཟླ་ཚང་དཔོན་པོ་དབང་ཆེན་དང་ཕན་ཚུན་འབྲེལ་འདྲིས་
བྱུང་ཞིང་། དཔོན་པོ་འདི་དང་ཟླ་ཚང་འབྲུག་རྒན་སོགས་ཀྱིས་ཁོང་རིན་པོ་
ཆེར་དུས་འཁོར་དབང་ཆེན་ཞུས་པ་ནས་བཟུང་། ཟླ་ཚང་སྡེ་བ་འདི་ཉིད་ཁོང་
ཡོངས་འཛིན་རིན་པོ་ཆེའི་ལྷ་སྡེ་ནང་མར་གྱུར་བ་དང་། སྤྱི་ལོ་ང་བརྒྱུད་ཡར་
སྔོན་དུ་ཟླ་ཚང་སྡེ་བས་གཡག་བརྒྱད་ཅུ་བྱིན་ནས་བསྟན་འགྱུར་ཞིག་བླུས་ཏེ་
སྔོན་ཆད་ཀྱི་ཐར་ཤུལ་དགོན་པའི་འདུ་ཁང་ནང་དུ་བཞག་ཅིང་། དེ་ནི་འདུ་
ཁང་དེའི་ནང་རྟེན་གྱི་ཆེས་ཐོག་མ་ཡིན་ནོ། སྔོན་ཆད་ཟླ་ཚང་གི་བུད་མེད་
ཅིག་གིས་བྱིས་པ་གཅིག་ལག་མགོར་ཁྲིད་ཅིང་གཅིག་རུམ་དུ་བཅུག གཅིག་
མངལ་དུ་བཟུང་སྟེ་རྐང་ཚའི་སྨར་ཁམས་ཀྱི་སྔགས་པ་ཞིག་གི་རྗེས་སུ་འབྲང་
ནས་མཚོ་སྔོན་པོའི་རྐང་ཚར་སོང་ཞིང་། ཁོའི་ཆུང་མ་བྱས། མོས་ཁྲིད་ནས་
སོང་བའི་བྱིས་པ་དེ་ནར་སོན་རྗེས་ཕྱིར་ཟླ་ཚང་དུ་འོང་ཞིང། དེའི་ཤུལ་ད་
ལྟའི་དབང་སྡུད་ཚེ་རིང་སོགས་ཡིན། རུམ་དུ་བཅུག་ནས་ཁྱེར་བའི་མིང་ལ་
བསྟན་འཕེལ་ཟེར། དེའི་བུ་ནི་ཀུན་མཁྱེན་སྐུ་ཕྲེང་དྲུག་པའི་ཡབ་མདོ་སྔགས་
སྐྱབས་ཡིན། ད་ལྟ་ཡང་སྡེ་བ་འདིས་མུ་མཐུད་དུ་གདན་ས་རྣམ་དག་ཁྲིམས་
ལྡན་གླིང་ལ་བསྙེན་བཀུར་དང་འཇིག་རྟེན་མི་ཆོས་གཙང་མའི་དཔལ་ལ་སྤྱོད་
བཞིན་གནས་སོ།།
༡.དཔོན་སྐོར།
གཡོན་རུའི་ཟླ་བ། དེའི་བུ་ཚེ་ལྷ། དེའི་བུ་ལྷ་མཁར་ཡག་ཁ་ར། དེའི་
• 126 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
བུ་མཁར་ཕྱུག་ཡག་དང་བསོད་རིས། ཚེ་ལོ། བྱུར་དམར། མཁར་ཕྱུག་ཡག་
གི་བུ་དགེ་བོ། བན་ལོག་སྐྱ་རིས། མཁར་བྷི་བྱམས། དགེ་པོ་འདི་སྔོན་གྱེར་
སྟེང་དགོན་པའི་ཆོས་སྒོར་ཞུགས་ཀྱང་ཁོའི་ཡབ་ཀྱིས་དཔོན་མགོ་མ་ཟིན་པས་ཁོ་
སྐྱ་སར་མི་འབབ་ཀ་མེད་བྱུང་། འདྲིས་སྣང་རའི་ཨ་མ་འབག་མར་མའི་སྲས་མོ་
ཡིད་དུ་འོང་ཞིང་མཛངས་མའི་ཡོན་ཏན་ལྡན་པའི་རོང་མོ་ཞིག་ཆུང་མར་བསུས་
ཀྱང་མ་གནང་བས་ཕྲོགས། དེའི་རྐྱེན་གྱིས་སྣང་རས་དམག་འདྲེན་རྒྱུའི་ལྟ་
གོན་བྱས། ཟླ་ཚང་གིས་ཀྱང་དམག་སྣ་འདྲེན་རྒྱུ་བྱས། ལོ་གསུམ་གྱི་རིང་ལ་
སྲས་མོ་འང་ཡུལ་དུ་མ་མངགས། ལོ་གསུམ་གྱི་རྗེས་སུ་སྐལ་བཟང་གསེར་བྲིས་
མ་ཞིག་ནང་རས་དཀར་བོ་དང་ཕྱི་རས་དམར་བོས་བཏུམས་ནས་སྲས་མོའི་ཕྱག་
ཏུ་གཏད་དེ་ཡུལ་ལ་བསྐྱལ། ཡུམ་ཨ་མ་འབག་མར་མས་སྲས་མོས་ཁྱེར་འོང་
བའི་ཆོས་དཔེ་དེ་གཟིགས་པས་ཧ་ཅང་ཐུགས་མཉེས་ཏེ་ང་རང་འཆུགས་སོང་།
སྲས་མོ་འགྲོ་ས་ཧ་ཅང་འགྲིག་འདུག སྐལ་བཟང་གསེར་བྲིས་མ་འདིས་སླད་
མེད་ལྷའི་གདུང་རྒྱུད་མཚོན་པ་དང་། ནང་གི་རས་དཀར་བོ་འདིས་དུང་ལྟར་
དཀར་པའི་རུས་བ་མཚོན་ལ། ཕྱི་དམར་བའི་རས་འདིས་གསེར་ལྟར་གཙང་
བའི་ཤ་མཚོན་ཐུབ་པ་ཡིན་ཞེས་བསྔགས་པ་དང་སྐུ་གསུང་ཐུགས་རྟེན་གྱི་རྫོངས་
བ་རྒྱ་ཆེན་དང་བཅས་ཕྱིར་ཟླ་ཚང་ལ་བསྐྱལ། །
དགེ་བོ་ལ་བུ་བཞི་ཡོད། ལྷ་མཁར་ཡག ཐོ་ལི། དཔལ་མཁར་རྒྱལ།
ལྕགས་ལོ་འདི་རྣམས་ལ་རོང་མོའི་བུ་བཞི། གནམ་སའི་ཀ་བཞི། སྟག་མོའི་
མཆེ་བཞི་ཟེར། ལྷ་མཁར་ཡག་གི་བུ་དཔོན་པོ་དཔལ་སྐྱབས་དང་བད་ཁོ།
དཔལ་སྐྱབས་བུ་ཨ་རྡ། དེའི་བུ་གྲག་གེ། འདི་1958ལོར་ཁྱིག་བདག་གི་
འགོ་བ་དང་ཟིང་འཁྲུག་གི་རྐང་འཛིན་པའི་གྲས་སུ་སོང་བས་ལོ་དེར་འཛིན་
: 127 •



མང་རའི་ལོ་རྒྱུས།
བཟུང་བྱས་ཤིང་བཙོན་ཁང་ནས་འདས། དེའི་བུ་ཁྲོ་རྒྱལ། དེའི་བུ་བསྟན་
འཛིན།
པད་ཁོའི་བུ་དབང་ཆེན་ལ་དཔོན་པོ་དཔལ་སྐྱབས་ཀྱི་དཔོན་ས་ཐེལ་
དང་ཐམ་ག་བཀའ་ཡིག་བཅས་བ་སྤྲད། བན་ལོག་སྐྱ་རིས་ནི་མི་མཁས་པ་ཞིག་
དང་གཞུང་རྒྱུད་མདའ་ལས་དྲང་པའི་སྲིད་དོན་པ་ཞིག་ཀྱང་ཡིན། དེའི་བུ་
གཡུང་དྲུང་ཆབ་སྲིད་སྐྱོང་བ་ལ་རྨ་ཆུའི་ནང་ལུང་ན་དོ་ཟླ་མེད་པ་ཞིག་ཡིན།
ཐེངས་གཅིག་ལ། ཁོའི་བུ་གཞན་གྱིས་བསད་པས། རྗེས་སུ་བུ་གསོད་མཁན་
གྱི་ལག་དམར་བཟུང་ནས་འོངས་ཀྱང་མགོ་ལ་བྱིལ་བྱིལ་འགའ་བྱས་ནས་ཕྱིར་
བཏང་རྐྱེན་ཟླ་ཚང་མཁས་ཆེན་ཞེས་མིང་དུ་གྲགས། མཁས་ཆེན་གྱི་ནུ་བོ་ཀླུ་བྷི་
མཁར། དེའི་བུ་སྙིང་ལོ། མཁས་ཆེན་གྱི་བུ་གཞན་གྱིས་བསད་པས་སྙིང་ལ་བུ་
སྐལ་དུ་བླངས། དེའི་བུ་ཟླ་ཚང་དཔའ་ལ། དེའི་བུ་ཟླ་ཚང་མགོན་པོ་རྒྱལ།
དེའི་བུ་ཟླ་ཚང་བན་དེ། དབང་ལྡན་རྒྱལ། སྙིང་ཁོ་ཡག་དེའི་བུ་སྙིང་སྟག་
རྒྱལ། ཟླ་ཚང་བན་དེ་འདི་གཏམ་བཤད་ལ་མཁས་ཤིང་སྤྱི་སེམས་ཅན་ཞིག་
ཡིན་པས་ཧ་ཅང་རྒྱང་གྲགས་ཆེ་བ་མ་ཟད། རྒྱལ་ཁབ་ཀྱི་ལས་བྱེད་ཁུར་བ་དང་
ཟླ་ཚང་གི་སྡེ་མགོ་ཐོན་པ་ཞིག་ཡིན། ཟླ་ཚང་མཁར་བྷི་བྱམས། དེའི་བུ་ལྷ་
འབུ་ཁྱམས། དེའི་བུ་རྟ་མགྲིན། དེའི་བུ་ཡུམ་ཁོ། དེའི་བུ་སྐལ་ལྡན་དང་
དབང་ཕྱུག སྐལ་ལྡན་གྱི་བུ་འཇིགས་མེད། དབང་ཕྱུག་བུ་བྱམས་ཁོ། དེའི་
བུ་ག་ཁོ། མགོན་པོ་རྡོ་རྗེ་བཅས་སོ། ཟླ་ཚང་ཐོ་ལུའི་བུ་དགེ་ལོ། དེའི་བུ་སྤྲིན་
པ། འདི་ཉིད་དཔའ་ཞིང་མཁས་པས་སྦྲ་ནག་ཚོ་བ་བཅུ་བདུན་ལ་མིང་གྲགས་
ཤིན་ཏུ་ཆེ། དེའི་བུ་ཁྲོ་བོ། དེའི་བུ་མོ་བཙུན་མོ་རྒྱལ་བཅས་སོ། ཟླ་ཚང་
དཔའ་མཁར་རྒྱལ་གྱི་བུ་བླ་མ་རྒྱལ་མཚན། དེའི་བུ་རྣམ་ལྷ་རྒྱལ། དེའི་བུ་
： 128 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
འཕགས་པ་སྐྱབས་དང་སྟག་ཕྲུག་ཚེ་རིང་སོགས་ཡོད་དོ། ཟླ་ཚང་ལྕགས་ལོ།
དེའི་བུ་ཨ་ཡོས། དེའི་བུ་ཨ་ལོ། དེའི་བུ་བཀྲ་ཚེ། དེའི་བུ་གཡང་མགྲིན་
སྐྱབས། རྣམ་རྩེ་འབུམ།
༢. གནམ་སྐོར།
ལྷ་མཁར་ཡག་ལ་བུ་བཞི་ཡོད་པའི་འབྲིང་བ་བསོད་རིས་ལ་བུ་ལྔ་དང་བུ་
མོ་གཉིས་ ཡོད། བུ་ལྔ་ནི་རྟ་ མང་ནམ་མཁའ། ཁྲོ་རྒྱལ། སྙན་གྲགས།
མཁའ་འགྲོ་འབུམ། ལྕགས་ཐར། བུ་མོ་གཉིས་ཀྱི་མིང་མ་ངེས། རྟ་མང་ནམ་
མཁའ་ནི་མིང་གྲགས་ཆེ་ཞིང་འདི་ནས་བཟུང་ཚོ་མིང་ལ་ནམ་སྐོར་རམ་གནམ་
སྐོར་ཐོགས། ནམ་མཁའ་ལ་བུ་གཉིས་དང་བུ་མོ་གཅིག བུ་རྡོ་གྲིས་དང་
སངས་རྒྱས་གཉིས་ཡིན། རྡོ་གྲིས་ལ་བུ་བཞི་དང་བུ་མོ་གཅིག བུ་དོན་ཁོ་དང་
ཚེ་དབང་ཐར། ལྷ་ཁོ། བློ་བཟང(བློ་བཟང་འབེ་བཟས་བསད)རྟ་མང་
དོན་ཁོ། འདིས་ཚོ་དཔོན་ཁུར་བ་དང་ཆབ་སྲིད་ལ་ཧ་ཅང་མཁས་ཤིང་བྱམས་
སེམས་ཆེ་བས་མང་སྨད་ཀྱི་ལྷ་ཞེས་བསྔགས་བརྗོད་ཆེ། འདི་ལ་བུ་མོ་གཅིག
དེའི་མག་པ་སྟོན་པ་སྐྱབས། དེ་ལ་བུ་དྲུག་སྟེ། མཁར་རྩེ་རྒྱལ། གསང་
བདག་རྒྱལ། གོས་ཁོ་ཐར། མདོ་སྔགས་སྐྱབས། ཚེ་མཁར་ཡག གནམ་ལྷ་
ཐར་བཅས་ཡིན། མཁར་རྩེ་རྒྱལ་ལ་བུ་གཉིས་དང་བུ་མོ་གཅིག་ཡོད། བུ་
གཉིས་ནི་བྱང་སྐྱབས་རྒྱལ(དོན་ཁོའི་ཁྱིམ་རྒྱུད་བཟུང) དང་རྒྱལ་བྷ། བྱང་
སྐྱབས་རྒྱལ་ལ་བུ་དྲུག ཆེ་བ་དཔལ་མགོན་རྒྱལ། ཇོ་རིག་ཐར་གྱི་མག་པ་
མཁའ་འབུམ་རྒྱལ། དེའི་བུ་མོ་དཀོན་མཆོག་སྐྱིད། དེའི་མག་པ་ལྷུན་གྲུབ་
རྒྱལ། གསང་བདག་རྒྱལ་ལ་བུ་གཉིས་དང་བུ་མོ་གཅིག བུ་གཉིས་ནི་སྟག་
ཕྲུག་རྒྱལ་དང་དབང་ཕྱུག་སྐྱབས། གོས་ཁོ་ཐར་ལ་བུ་བཞི། ཚེ་བ་ཁྲོ་རྒྱལ།
• 129 •



མང་རའི་ལོ་རྒྱུས།
དེ་ལ་བུ་ལྔ། ཆེ་བ་ལྷ་ཆེན་རྒྱལ། མདོ་སྔགས་སྐྱབས་ཀྱི་བུ་འབྲུག་ཐར་རྒྱལ་
དང་གཡང་མཁོ་རྒྱལ། རྟ་མགྲིན་སྐྱབས་སོགས། ཚེ་མཁར་ཡག་ལ་བུ་གསུམ།
ཆེ་བ་ཕག་མོ་རྡོ་རྗེ། ཚེ་དབང་ཐར་ལ་བུ་བཞི་འཇམ་དཔལ་རྒྱལ་ སོགས།
སྙིང་འབུམ་རྒྱལ་གྱི་བུ་སྟག་ལྷ་རྒྱལ། གནམ་ཕྱུག་རྒྱལ་གྱི་བུ་སྐར་མ་སྟག ལྷ་
ཁོ་ལ་ བུ་ གསུམ། གསུང་རྟེན་རྒྱལ། བྱཱ་ ཀི་འབུམ། རིན་ ཆེན་འབུམ།
གསུང་རྟེན་རྒྱལ་གྱི་བུ་ཀུན་ཐར་རྒྱལ། ཊཱ་ཀི་འབུམ་གྱི་བུ་རྒྱལ་རིགས་ཐར།
རིན་ཆེན་འབུམ་ལ་བུ་གཉིས། ཆེ་བ་འབྲུག་ཐར་རྒྱལ། རྡོ་གྲིས་ཀྱི་བུ་མོ་ལ་བུ་
གཅིག་དང་བུ་མོ་གཅིག བུ་ལྕགས་ག་ཟེར། དེའི་བུ་ཡག་རིས། དེའི་བུ་མོ་
ཐུན་ཙི་སྐྱིད། ལྕགས་ག་ཡི་སྲིང་མོ་ལ་བུ་མོ་གཅིག མིང་ལ་ཚེ་ལུས་ཟེར། དེ་
ལ་བུ་གཉིས་བུ་མོ་གཅིག་བུ་ཚེ་རྒྱལ། གནམ་རྩེ། བུ་མོ་གླིང་སྒྲོན་སྐྱིད། ཚེ་
རྒྱལ་ལ་བུ་གསུམ་ཁྱ་ལོ(འདིས་ལོ་མང་བོར་ཟླ་ཚང་ཡར་ཁ་མའི་ཧྲུའུ་ཅིའི་
འགན་ཁུར།) ཆོས་ལེགས། རྟ་མགྲིན་རྒྱལ། ཁྱ་ལོ་ལ་བུ་ལྔ་ཆེ་བ་ཐར་རེ།
ཆོས་ལེགས་ལ་བུ་གསུམ། ཆེ་བ་ཤེས་རབ་དར་རྒྱས། གནམ་རྩེ་ལ་བུ་དབྱངས་
འབུམ་རྒྱལ། སངས་རྒྱས་ལ་བུ་གསུམ། བ་ཁོ། བཀྲ་ཚེ། སྟག་རྒྱལ(འདི་
མཚོ་སྔོན་པོའི་ཟླ་ཚང་ན་ཡོད) བ་ཁོ་ལ་བུ་བཞི་བུ་མོ་གཅིག བུ་རྒྱ་མཚོ།
གཟུངས་འབུམ་རྒྱལ། སྟག་ལྷ། པདྨ་ཡག བུ་མོ་མཁའ་མོ་ཐར། གཟུངས་
འབུམ་རྒྱལ་གྱི་བུ་སྐོ་ལ། སྟག་ལྷའི་བུ་མོ་འབྲུག་མོ་སྐྱིད། དེའི་མག་པ་འབུམ་
རྩེ་རྒྱལ། པདྨ་ཡག་ལ་བུ་གཉིས། ཆེ་བ་སྐལ་བཟང་རྒྱལ། མཁའ་མོ་ཐར་གྱི་
བུ་ཀུན་དགའ་རྒྱལ།（འདི་ད་ལྟ་མཚོ་ལྷོ་ཁུལ་སྤྱི་བདེ་ཅུའུ་ན་བྱ་བ་ལས་བཞིན་
ཡོད།) རྟ་མང་སངས་རྒྱས་ནས་བཟུང་གནམ་སྐོར་ཞེས་པའི་མིང་དོར་ཏེ་རྟ་
མང་བཏགས། དེ་ལྟར་ཐོགས་དོན་ནི་སངས་རྒྱས་ཟེར་བ་དེ་ལ་ལ་ལོ་སུམ་བརྒྱ་
· 130.



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཡོད་པས་སྨན་རྡུང་བྱེད་ཀྱི་རྡོ་ལུ་ཞིག་ལ་རྟ་གཅིག་བྱིན་ནས་ཉོས་བས་རྟ་མང་
ཐོགས་ཟེར། ཁྲོ་རྒྱལ་གྱི་བུ་སྟག་ལྷ་རྒྱལ། དེའི་བུ་འོད་ཟེར། འདི་ལ་བུ་ལྔ་
ཡོད། ཆོས་དབྱིངས། མཆོག་ལྡན་རྒྱལ། བསྟན་འཛིན་གྱི་བུ་བཙན་མགོན་
སྐྱབས། ཆོས་འཕེལ། ལུང་རིགས། བཙན་མགོན་སྐྱབས་ཀྱི་བུ་ཆོས་སྐྱོང་
རྒྱལ། ཆོས་འཕེལ་གྱི་བུ་ལྕགས་རྒྱལ། ལུང་རིགས་ཀྱི་བུ་གཅོད་པ་ཐར། བུ་
མོ་མཆོག་མོ་སྐྱིད། དེའི་བུ་བཙན་ཐར་རྒྱལ། མཁའ་འགྲོ་འབུམ་གྱི་བུ་རྟ་ཐར།
བུ་མོ་ལྷ་མོ། རྟ་ཐར་ལ་བུ་དགེ་བསྙེན་སྐྱབས། སྒྲོལ་མ་འབུམ། དགེ་བསྙེན་
སྐྱབསལ་བུ་གསུམ། ལ་ལས། དཔའ་པུན། དཀོན་མཆོག་ཚེ་རིང་བཅས་
ཡིན། སྒྲོལ་མ་སྐྱབས་ཀྱི་བུ་ཆོས་འབུམ་རྒྱལ། ལྷ་མོའི་བུ་ལྷ་རྩེ་རྒྱལ། དེ་ལ་བུ་
གསུམ། བུ་མོ་གཅིག བུ་གསུམ་ནི་ཉི་མ་བྲག་བྲག་གེ ནོར་བུ་བཅས་ཡིན།
ཐར་རེ་རྒྱལ་གྱི་བུ་ནོར་བུ་འདི་བཙུན་པ་ཚང་ལ་མག་པར་སོང་། ཉི་མ་ལ་བུ་
གསུམ། མཁར་བྱམས་རྒྱལ། ཏིང་འཛིན་སྐྱབས། གཡང་ཕྱུག་རྒྱལ་བཅས་
ཡིན། མཁར་བྱམས་རྒྱལ་ལ་བུ་དྲུག་ཡོད། ཆེ་བ་རྣམ་རྒྱལ་ཚེ་རིང་། ཏིང་
འཛིན་སྐྱབས་ལ་བུ་གསུམ། ཆེ་བ་སྒྲོལ་སྐྱབས་ཚེ་རིང་། གཡང་ཕྱུག་རྒྱལ་གྱི་
བུ་དབྱངས་ཐར་བཅས་ཡིན། ཐ་རེ་རྒྱལ་ལ་བུ་གཅིག་དང་བུ་མོ་གཅིག བུའི་
མིང་ལ་ལྷ་མགོན་ཟེར། ལྕགས་ཐར་ལ་བུ་མོ་གཅིག་ཡོད་པ་དེའི་བུ་དཔལ་རྒྱལ།
དེའི་ཚ་མོ་ཆོས་བཟང་སྒྲོན་མ། དེ འི་མག་པ་ཀ་ལོ་རྒྱལ། དེ་ལ་བུ་གཉིས།
ཆེ་བ་རྟ་མགྲིན་རྒྱལ། བསོད་རིས་ཀྱི་བུ་མོ་གཅིག་གི་བུ་ལ་ལྷ་རྒྱལ་ཟེར།(འདི་
ནི་དགྲ་འདུལ་གཉེན་སྐྱོང་གི་མི་ཞིག་ཡིན། ལྷ་རྒྱལ་འདི་ཁུ་རྒྱོའུ་མ་རྒྱུད་ཟེར་
བའི་ས་དེ་ནས་ཡང་རོང་གི་ཇག་པས་བསྐོར་ཏེ་བསད། དེའི་ཤ་རྩོད་ལ་རྟ་མང་
ནམ་མཁས་དམག་སྣ་དྲངས་ཏེ་ཡང་རོང་བྱང་ལོ་ཟེར་བའི་མི་གྲགས་ཆེན་ཞིག་
• 131 •



མང་རའི་ལོ་རྒྱུས།
བསད) དེའི་བུ་ཐར་ལོ། འདི་ལ་བུ་གཉིས། འབྲུག་འབུམ་རྒྱལ་དང་ལྷ་
མགོན་སྐྱབས་གཉིས་ཡིན། འབྲུག་འབུམ་རྒྱལ་ལ་བུ་བཞི། བཙུན་པ་ཐར།
གནམ་ལྷ། བཙུན་ཆུང་། ལྕགས་ལ་བྱམས་བཅས་ཡིན། བཙུན་པ་ཐར་ལ་བུ་
གཉིས། ཆེ་བ་དཔའ་ཐར་རྒྱལ། བཙུན་ཆུང་ལ་བུ་གསུམ། ཆེ་བ་རྟ་ཁོ་རྒྱལ།
ལྕགས་ལ་བྱམས་ལ་བུ་སྟག་ཕྲུག་ཚེ་རིང་། ལྷ་རྒོད་སྐྱབས་ཀྱི་བུ་སྐལ་བཟང་རྒྱལ་
ཡིན། བསོད་རིས་ཀྱི་བུ་མོ་གཞན་པ་དེ་ལ་བུ་གསུམ་ཡོད་པ་བྱམས་པ་དང་བན་
དེ། གདུགས་དཀར་བཅས་ཡིན། བྱམས་པ་ལ་བུ་གསུམ། ཟླ་རྟ་(འདི་ནི་མི་
མིང་གྲགས་ཅན་ཞིག་ཡིན)ཚེ་བཀྲ རྣམ་བྱམས་རྒྱལ་བཅས་ཡིན། ཟླ་རྟ་ལ་
བུ་མོ་གཅིག སྒྲོལ་བྷ། དེ་ལ་བུ་གསུམ་དང་བུ་མོ་གཅིག བུ་ཚེ་མཁར་རྒྱལ།
སྟག་མོ་སྐྱིད། བན་དེ། བུ་མོ་ཚེ་མོ་རྒྱལ། ཚེ་མཁར་རྒྱལ་གྱི་བུ་ཚེ་རྡོ་རྒྱལ་དང་
བུ་མོ་ གཡང་ མཚོ་ རྒྱལ། ཚེ་ རྡོ་ རྒྱལ་ ལ་ བུ་ གསུམ། ཚེ་ བ་ འབྲུག་ རྒྱལ།
དབྱངས་མཚོ་རྒྱལ་ལ་བུ་གཉིས་ཏེ་སྐར་མ་འབུམ་དང་ཚེ་འབུམ་རྒྱལ། སྟག་མོ་
སྐྱིད་ལ་བུ་བཞི་དང་བུ་མོ་གཉིས། བུ་ཆེ་བ་རྒྱལ་རིགས་ཐར། བུ་མོ་ཁྱི་ཐར་
སྐྱིད་ལ་བུ་གཉིས། ཚེ་བ་ལྷ་དབང་རྒྱལ། བན་དེ་ལ་བུ་གཉིས་དང་ཚ་མོ་
གཅིག བུ་ཆེ་བ་འབྲུག་ཐར་རྒྱལ། དེ་ལ་བུ་གཉིས། ཆེ་བ་པདྨ་ཚེ་རིང་། ཚ་
མོ་འཕགས་མ་རྒྱལ། དེའི་བུ་བསོད་ནམས་རྡོ་རྗེ། སྒྲོལ་བྷའི་བུ་མོ་ཚེ་མོ་རྒྱལ་
ཟེར། མག་པ་ལྷ་བྷེ་ཐུང། དེ་ལ་བུ་ལྔ། ཆེ་བ་རྣ་རྡོ། བྱམས་པའི་སྤུན་བན་
དེ་ལ་བུ་གཉིས་དང་བུ་མོ་གཅིག བུ་རྟ་མགྲིན(སྔོན་མའི་ཚོ་དཔོན་དང་མིང་
གྲགས་ཆེ) པདྨ་སྐྱབས། རྟ་མགྲིན་གྱི་བུ་བློ་བཟང་ཡར་འཕེལ། མགུར་བྷེ།
དེ་ལ་བུ་ལྔ། ཆེ་བ་དྲི་མེད། པདྨ་སྐྱབས་ལ་བུ་གསུམ། ཁྲོ་སྐྱབས་རྒྱལ། གླུ་
བྷ། མཁའ་བྷོའུ། བློ་བཟང་ཡར་འཕེལ་ལ་བུ་ལྔ། ཆེ་བ་དབྱངས་ཐོ་ད་ལྟའི་
： 132 ，



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཧུའུ་ཅི། བུ་མོ་གཟུང་མོ་ཟེར། དེ་ལ་བུ་གསུམ། ཆེ་བ་ལྷ་ཆེན་རྒྱལ། དེའི་
བུ་ཚེ་དཔལ་རྒྱལ། དེའི་བུ་ལྕགས་བྱམས་རྒྱལ། དེ་ལ་བུ་བཞི། ཆེ་བ་ཚེ་ལྷ་
རྒྱལ། ནམ་མཁའི་བུ་མོའི་བུ་ཆོས་ཐར་ཡིན། དེ་ལ་བུ་གསུམ། ལྷ་རྩེ་རྒྱལ།
རྡོ་རྗེ། སྟུ་མ་བཅས་ཡིན། རྡོ་རྗེའི་བུ་མོ་བསོད་སྐྱིད་རྒྱལ། དེའི་བུ་ལྕགས་
ཐར་རྒྱལ། སྟུ་མའི་ཚ་མོ་དབྱངས་མཚོ། དེ་ལ་བུ་བདུན། ཆེ་བ་རྣམ་ཐར་
རྒྱལ། （བན་དེ་དང་དེའི་ཕ་ཚ་བུ་རྒྱུད་འདི་དག་ད་ལྟ་ཞིན་ཧེ་ཧོད་ཁ་ན་
ཡོད།)
རུ་བདུན་（འདི་རྟ་ མང་ནས་ཚོ་ཆུང་ཞིག་ཟུར་དུ་གྱེས་ བ་ ཡིན།)
བསོད་རིས་ཀྱི་བུ་མོ་ཞིག་གི་བུ་གདུགས་དཀར། དེ་ལ་བུ་བཞི་དང་བུ་མོ་གཅིག་
བུ་ཡག་གེ འབྲུག་འབུ། སྨྱུག་ག་ཐར། ཡི་དམ་བཞི་ཡིན། ཡག་གེ་ལ་བུ་
བཞི་དང་བུ་མོ་གཅིག བུ་བཞི་ནི་འཕགས་པ། སྙིང་འབུ་ཚེ་རིང་། བློ་ལྡན།
ཚེ་རིང་འབུམ། ཚེ་རིང་འབུམ་ལ་བ་ལོ་ཡང་ཟེར། བུ་མོ་ལ་ཀླུ་མོ་རྒྱལ་ཟེར།
འཕགས་པ་ལ་བུ་གསུམ་དང་བུ་མོ་གཅིག་(འདི་སྐབས་ནས་རྟ་མང་ནས་ལོགས་
སུ་གྱེས་ཏེ་ཕྱུགས་པོ་རུ་བདུན་བཏགས་ཤིང་ཐོགས་ཐོན་ནི་ཁྱིམ་ཚང་བདུན་པོ་
ཧ་ཅང་ཕྱུགས་དྲགས་པས་ཐོགས་པ་ཡིན་ཟེར།) བུ་གསུམ་ནི་དབང་རྒྱལ།
གུ་དྲག ཕྱུག་ལོ། བུ་མོ་རུ་ནེ་སྐྱིད་བཅས་ཡིན། དབང་རྒྱལ་ལ་བུ་མེད་པས་
བུ་ཚབ་ལ་ཌ་ཀི་བླངས། དེའི་བུ་ཆོས་རྡོ་རྒྱལ། གུ་དྲག་གི་བུ་རིན་ཆེན་རྡོ་རྗེ་དེ་
ལ་བུ་གཉིས། ཆེ་བ་སྤྲེའུ་རྡོ། རུ་ནེ་སྐྱིད་ཀྱི་བུ་ཌ་ཀི(དབང་རྒྱལ་གྱི་བུ་ཚབ)
བུ་མོ་ཕག་མོ་སྤྱོད་ཀྱི་མག་པ་མཁར་བྱམས་རྒྱལ། དེ་ལ་བུ་དྲུག་ཡོད།(ཆེ་བ་
རྣམ་རྒྱལ་ཚེ་རིང་གིས་མཁར་བྱམས་རྒྱལ་གྱི་ཕའི་ཤུལ་བཟུང་།) འབྲིང་བ་
བསོད་ནམས་ཚེ་རིང་། ཚེ་རིང་འབུམ(འདི་ནི་ཟླ་ཚང་པ་ལོ་ཟེར་བ་དེ་ཡིན།
• 133 •



མང་རའི་ལོ་རྒྱུས།
ཁོ་ནི་སྔོན་མའི་ཚོ་དཔོན་ཡིན་ཞིང་། མང་སྨད་ཀྱི་སྐད་གྲགས་ཅན་གྱི་བུ་དཔའ་
བོ་ཞིག་ཡིན། ཁོའི་སྤུན་བློ་ལྡན་ཟེར་བ་དེ་གཙང་གི་ཇག་པས་བསད་རྗེས་དེའི་
ཤ་ལན་དུ་དམག་སྣ་དྲངས་ཏེ་གཙང་སྟག་ཕྲུག་ཟེར་བའི་མི་མིང་གྲགས་ཅན་
ཞིག་བསད། གཅིག་དགུ་སོ་ལྔ་ལོའི་དབྱར་ཟླ་དྲུག་པར་ནུ་གུ་འབེ་བཟའི་ཆོས་
མཆོག་སོགས་ཇག་པ་སྐོར་ཞིག་ཀྱི་ཕུར་སྒོ་མོའི་གོང་ཁ་རུ་ཇག་བྱེད་པར་ཡོང་སྟེ།
རྟ་མང་ཚོ་བའི་རུ་སྣེ་ཡི་ལུག་ཁྱུ་འཇབ་རྐུ་བྱེད་སྐབས་ལུག་རྫིས་མཐོང་ནས་བརྡ་
བརྒྱབ་པས། ཟླ་ཚང་པ་ལོ་དང་རྟ་མང་བློ་བཟང་། དཔའ་བོ་ཁ་ར། དཔའ་
བོ་སངས་རིས་སོགས་རྒྱུགས་ནས་ཚོས་མཆོག་གཙོ་ཡིན་པའི་ཇག་རྐུན་གསུམ་
མཚོན་ལ་དྲངས་བ་དང་འགའ་ཞིག་རྨས། སྟབས་མ་ལེགས་པར་ཇག་པས་
ལྐོག་ནས་མེ་མདའ་རྒྱབ་སྟེ་རྟ་མང་བློ་བཟང་། དཔའ་བོ་ཁར། སངས་རིས་
སོགས་དཔའ་ཆེན་གསུམ་གྱི་གཅེས་སྲོག་ཀྱང་ཤོར》ལ་བུ་གཉིས།དཔལ་ལྡན་
དང་གཙུག་ཏོར་འབུམ། འདི་ལ་བུ་གཉིས་དང་བུ་མོ་གཉིས། བུ་གཡུང་དྲུང་
རྒྱལ་དང་འབྲུག་ལྷ་རྒྱལ། བུ་མོ་ཆེ་བ་ལྷ་མོ་ཐར། དེའི་མག་པ་བསོད་ནམས་
ཐར། དེ་ལ་བུ་བཞི། ཆེ་བ་སྒྲོལ་མ་དོན་གྲུབ། ཆུང་བ་རྒྱ་མོ་སྐྱིད། མག་པ་
དཔའ་འབུམ་དེ་ལ་བུ་གསུམ། ཚེ་བ་སྟག་ལྷ་རྒྱལ། ཡག་གེ་ཡི་བུ་མོ་ཀླུ་མོ་རྒྱལ།
དེའི་མག་པ་རྟ་རིང་། དེ་ལ་བུ་གཅིག་དང་བུ་མོ་གཅིག བུ་ཚེ་འབུམ་རྒྱལ།
དེ་ལ་བུ་གཉིས། ཐུབ་བྷོ་དང་ཨོ་རྒྱན་ཐར། ཐུབ་བྷོ་ལ་བུ་གསུམ། ཚེ་བ་སྟག་
ལྷ་རྒྱལ། ཨོ་རྒྱན་ཐར་ལ་བུ་གཉིས་དང་བུ་མོ་གཅིག བུ་ཆེ་བ་ཚེ་དཔལ་རྒྱལ།
བུ་མོ་དཀོན་མཆོག་སྐྱིད། དེའི་མག་པ་བཙན་ཐར་རྒྱལ། རྟ་རིང་གི་བུ་མོ་
བསོད་ནམས་སྒྲོན་མ། མག་པ་འཇམ་དབྱངས། དེ་ལ་བུ་བཞི། ཆེ་བ་དོན་
འགྲུབ་རྒྱལ། དེའི་བུ་ཆོས་སྐྱབས་རྒྱལ། འབྲུག་འབུམ་ལ་བུ་མོ་གཅིག་མིང་ལ་
: 134 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ལྕག་གེ་ཟེར། དེའི་བུ་གནམ་ལྷ་ཡག དེའི་བུ་མོ་འབྲུག་མོ་སྐྱིད། དེ་ལ་བུ་
གསུམ། འཇིགས་མེད་བསྟན་འཛིན། དོན་འགྲུབ་རྒྱལ། གནམ་ཕྱུག་རྒྱལ་
བཅས་ཡིན། འཇིགས་མེད་བསྟན་འཛིན་ལ་བུ་དྲུག ཆེ་བ་འབྲུག་རྩེ་རྒྱལ།
སྨྱུག་ག་ཐར་གྱི་བུ་ཐུགས་རྗེ་སྐྱབས། དེའི་བུ་ལྷ་ཆེན་ཚེ་རིང་དང་ཀ་ལེས། ལྷ་
ཆེན་ཚེ་རིང་ལ་བུ་གཉིས། ཆེ་བ་དབྱངས་སྐྱབས་རྒྱལ། ཡི་དམ་གྱི་བུ་དབང་
གྲགས་སྐྱབས། དེའི་བུ་ངག་དབང་། དེའི་བུ་སྐྱ་བྷེ(སྨྱུག་ག་ཐར་དང་ཡི་དམ་
གཉིས་ཀྱི་ཁྱིམ་རྒྱུད་ཁྲི་ ཀའི་འཕྲང་ དམར་ཞང་རྐང་ཚ་གོང་མ་ན་ཡོད）
གདུགས་དཀར་གྱི་བུ་མོའི་མག་པ་ཀུན་བཟང་། དེའི་བུ་གླུམ་ཁོ། དེའི་བུ་ཟླ་
བན། དེ་ལ་བུ་གཉིས། སངས་རིང་དང་དཔའ་ཕྱུག སངས་རིང་ལ་བུ་
གཉིས་དང་བུ་མོ་གཅིག བུ་བསོད་བྷེ་ལ་བུ་མོ་གཉིས་ཡོད། བོ་ཟད། དེའི་
མག་པ་ཀླུ་འབུམ་རྒྱལ། དེའི་བུ་གདུགས་དཀར་འབུམ། བུ་མོ་ཆུང་བ་བཀྲ་
ཤིས་སྐྱིད། ཕྱུག་གེ་རྒྱལ་ལ་བུ་རྡོ་བྷེ་དང་བཀྲ་ཤིས་རྒྱ་མཚོ། དབྱངས་རྡོ།
སྟོན་པ་སྐྱབས། གསུང་རབ་རྒྱ་མཚོ། ཀ་ཁོ་བཅས་དྲུག་ཡོད། ལྕགས་བྱའི་
མག་པ་སྨན་པ་ཡོན་ཏན། དེའི་བུ་མོ་རྡོ་པོ་རྒྱལ། དེ་ལ་བུ་གཉིས། བཟོད་པ་
རྒྱ་མཚོ་དང་དངོས་གྲུབ་རྒྱལ་ཡིན།
༣. ཀླུམ་སྐོར།
ལྷ་མཁར་ཡག་ཁ་རའི་བུ་ཆུང་བ་ཚེ་ལོ། དེའི་བུ་རྟ་ལོ། དེའི་བུ་སྐོ་ལོ།
དེའི་བུ་ལྕགས་བྱམས་ལ་ཀུན་གྱིས་ཟླ་ཚང་ཨ་མྱེས་ཞེས་བཏགས་ཤིང་འདི་ནས་
བཟུང་ཀླུམ་སྐོར་གྱི་མིང་ལ་ཨ་མྱེས་ཚང་བཏགས། དེའི་བུ་སངས་རྒྱས། དེའི་
བུ་བཙུན་ཐར། འདི་ད་ལྟའི་ཚོ་དཔོན་ཡིན། དེའི་བུ་སྤྲེལ་རྡོ་རྒྱལ་དང་སྐར་
རྡོ་རྒྱལ་སོགས་ཡོད། ཚེ་ལོའི་བུ་གཞན་རིན་ཆེན། དེའི་བུ་ཀླུ་འབུམ་ཚེ་རིང་
• 135.



མང་རའི་ལོ་རྒྱུས།
སྟེ་ཟླ་ཚང་ཀླུམ་རྒན་ཞེས་པའི་དཔའ་རྒོད་མིང་གྲགས་ཅན་དེ་ཡིན། འདི་ནས་
བཟུང་ཀླུམ་སྐོར་ཐོགས། དེའི་བུ་སྙིང་བྱམས་རྒྱལ། དེའི་བུ་བློ་བཟང་། དེའི་
བུ་བཙན་མགོན་སྐྱབས། དེའི་བུ་བཙུན་ཐར། སྙིང་བྱམས་རྒྱལ་གྱི་སྲིང་མོའི་
བུ་ཚེ་རིང་འབུམ། དེའི་བུ་སྡོམ་པོ་ཐར། བློ་བཟང་གི་སྲིང་མོའི་བུ་གནམ་
བྱམས་རྒྱལ། དེའི་བུ་སངས་འབུམ་རྒྱལ། སྐོ་ལོའི་སྤུན་ཆེ་བ་བྱམས་པ། དེའི་
བུ་དགེ་བོ། དེའི་བུ་གདུགས་དཀར། དེ་ལ་བུ་གསུམ། སྤྱོད་པ་ཐར། མགོ་
རྡོ། རིག་བྷོའུ། རིག་བྷོའུ་བུ་གནམ་ཕྱུག་རྒྱལ། འདི་དག་ད་ལྟ་འབལ་ཁ་
སྒང་ན་ཡོད།
༤. ཤེར་སྐོར།།
སྔོན་ཆད་འཚོ་བ་འདི་ལ་ ཤེར་སྐོར་ཟེར་བ་དང་། 1954ལོར་སྤྱི་
ཚོགས་མཉམ་ལས་ཁང་ལ་བསྒྱུར་སྐབས་ཕྱུགས་ཟོག་ཐམས་ཅད་གཞུང་ལ་
བཞག་ནས་རྒྱལ་གཉེར་ཕྱུགས་རྭ་བཙུགས། དེ་ནས་བཟུང་ཚོ་མིང་ལ་གཞུང་
སྒེར་བཏགས། ཟླ་ཚང་བཙུན་པ་འཚོ་བ་འདིའི་ཚོ་དཔོན་ཡིན་པ་ དང་།
དམངས་གཙོ་བཅོས་བསྒྱུར་སྐབས་ཟླ་ཚང་དཔོན་པོ་རྟ་ལུང་ཆུས་ཀྱི་ཆུས་ཀྲང་ལ་
བསྐོས་བས་དེའི་ཤུལ་དུ་བཙུན་བྷས་ཟླ་ཚང་སྡེ་བ་ཡོངས་ཀྱི་དཔོན་ཚབ་ཁུར།
རྗེས་སུ་རྒྱལ་ཁབ་ཀྱིས་འཛིན་བཟུང་བྱས་ཤིང་ཁྲིམས་ཁང་ནས་འདས། ཟླ་
ཚང་ལྷ་མཁར་ཡག་ཁ་རའི་བུ་བཞི་བ་བྱུར་དམར་ལ་བུ་གཉིས་དང་བུ་མོ་གཉིས་
སྐྱེས། བུ་གཙིགས་འབུམ་དང་སྨན་རྒན། གཙིགས་འབུམ་ལ་བུ་ལྔ་སྟེ། རི་ལོ་
རྒྱལ། བཙུན་པ། འབྲུག་བྱམས་རྒྱལ། གནམ་བྷོའུ་བཅས་ཡིན། བཙུན་བྷ་
ལ་བུ་གཉིས་དང་བུ་མོ་གཅིག་ཡོད། བུ་རྒྱ་མཚོ་དང་ལྷ་མཁར་རྒྱལ། (འདི་
སྤྱི་ལོ1958ཡར་སྔོན་ཀོས་ནན་རྫོང་ཐོན་ཨུ་ཧྲུའུ་ཅུ་དང་རྟ་ལུང་ཆུས་ཀྱི་ཧྲུའུ་
• 136 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཅིའི་འགན་ཁུར། རྗེས་སུ་ཟིང་འཁྲུག་སྐབས་ཟིང་འཁྲུག་གི་སྣེ་ཁྲིད་མཁན་དུ་
གྱུར་བས་རང་སྲོག་ཤོར།) བཙུན་བྷའི་བུ་མོ་ཀུན་སྐྱིད་རྒྱལ། མག་པ་ནོར་བུ།
དེ་ལ་བུ་རྒྱལ་རིགས་ཐར། འབྲུག་བྱམས་ཐར་ལ་བུ་ཕྱུག་གེ་རྒྱལ། དེ་ལ་བུ་
གཅིག་དང་བུ་མོ་གཅིག་ཡོད། བུ་ཀླུ་རྒྱལ་འབུམ། དེ་ལ་བུ་དྲུག་ཡོད། ཆེ་བ་
སྟག་འབུམ་རྒྱལ། ཕྱུག་གེ་རྒྱལ་གྱི་བུ་མོ་དཔའ་ཐོ་མ། དེའི་མག་པ་ཚེ་འབུམ།
དེ་ལ་བུ་ལྔ་ཡོད་། ཚེ་བ་ཚེ་བྱམས་རྒྱལ་ཡིན། གནམ་བྷོའུ་ལ་བུ་རིན་ཆེན་སྐྱེས།
དེ་ལ་བུ་གཅིག་དང་བུ་མོ་གཅིག བུ་སྟག་འབྲུག་ཐར་ཡིན། ཀླུ་ཐར་བུ་ལྷ་ཁོ།
དེ་ལ་བུ་མོ་ཐར་མོ། དེ་ལ་བུ་གཅིག་དང་བུ་མོ་གཅིག་བུ་སྒྲོལ་མ་སྐྱབས། ཐར་
མོའི་བུ་མོ་དཔའ་མོ་རྒྱལ། དེ་ལ་བུ་གཉིས། སྟག་ལྷ་རྒྱལ་སོགས་ཡིན། དོན་
གྲུབ་ཀྱི་བུ་མཁར་རྒྱལ། འདི་ལ་བུ་མེད། བུ་སྐལ་དཔའ་རྡོར་རྒྱལ། དེའི་བུ་
རྡོ་བྷེ། དོན་གྲུབ་ཀྱི་བུ་མོ་ལྷ་རིས་དང་ཨ་ཚེ་མ་གཉིས་ལ་མག་པ་གཅིག་ཡོད།
མིང་ལ་བཀྲ་ཁོ་ཟེར། དེ་ལ་བུ་བཞི་དང་བུ་མོ་གཉིས་ཡོད། བུ་བཞི་ནི་བན་
རྒྱལ། ལྷ་ཐུང་། ཙེ་བྷ། མཁར་ཕྱུག་བཅས་ཡིན། བན་རྒྱལ་གྱི་བུ་དཀོ་རྡོ།
མཁར་ཕྱུག་ལ་བུ་མོ་གཅིག དེའི་མག་པ་ཚེ་འབུམ་རྒྱལ། བཀྲ་ཁོའི་བུ་མོ་ཚེ་
རྒྱལ། དེ་ལ་བུ་ཚེ་བརྟན་རྒྱལ། བཀྲ་ཁོའི་བུ་མོ་ཀླུ་མཚོ་སྐྱིད་ཀྱི་མག་པ་སྤྱོད་པ་
ཐར། དེ་ལ་བུ་བཞི། གསང་ཐར་རྒྱལ། རྣམ་རྒྱལ། རྡོ་རྗེ། བཀྲ་ཤིས།
ཚེ་ཚེ་ལ་བུ་གཉིས་ཐུབ་བསྟན་རྒྱལ་དང་དཔའ་ལོ་རྒྱལ་ཡིན། ཐུབ་བསྟན་རྒྱལ་
གྱི་བུ་བཀའ་འབུམ་རྒྱལ། དེའི་བུ་རབ་བརྟན་རྡོ་རྗེ། དཔའ་ལོ་རྒྱལ་ལ་བུ་
གཉིས་མཁར་པུ་རྒྱལ་དང་གནམ་ལྷ་བྱམས་ཡིན། མཁར་པུ་རྒྱལ་གྱི་བུ་མྱི་རྐྱང་།
གནམ་ལྷ་བྱམས་ལ་བུ་གསུམ། རྟེན་རྒྱལ། ན་སུ། བུ་ཆུང་བཅས། རྟེན་
རྒྱལ་གྱི་བུ་བྱ་ཁོ་རྒྱལ། གོང་གི་སྨན་རྒན་གྱི་བུ་ཀུན་མཁྱེན་། དེ་ལ་བུ་གཉིས།
• 137 •



མང་རའི་ལོ་རྒྱུས།
ཆོས་བྱམས་དང་དཔའ་རྒྱལ། ཆོས་བྱམས་ལ་བུ་གཅིག་དང་བུ་མོ་གཅིག བུ་
སྙིང་ཁྱམས་རྒྱལ། དེ་ལ་བུ་གཉིས། པོ་བསྡུ་དང་སྨན་བླ་སྐྱབས། པོ་བསྡུའི་
བུ་བསོད་ནམས་བཀྲ་ཤིས། སྨན་བླ་སྐྱབས་ཀྱི་བུ་གདུགས་དཀར་ཚེ་རིང་།
དཀོན་མཆོག་ཚེ་རིང་། ཆོས་བྱམས་ཀྱི་བུ་མོའི་མག་པ་རྡོ་དམར། དེ་ལ་བུ་
གཉིས་བསོད་བྷེ་དང་བསོད་ནམས་འབུམ། བསོད་བྷེ་ལ་བུ་བཞི་ཆེ་བ་གླིང་
འབུམ་རྒྱལ་སོགས་ཡིན། དཔའ་རྒྱལ་ལ་བུ་གསུམ་ཡོད། དིང་ཁོ། བཙུན་
ཐར་རྒྱལ། ཚེ་དབང་རྒྱལ་བཅས།(འདི་ཕ་བུ་བཞིས་སྤྱི་ལོ1958ལོའི་ཟིང་
འཁྲུག་སྐབས་ཀྱེ་ཕུར་ནས་རྒྱལ་ཁབ་ཀྱི་དམག་དཔུང་དང་ཡུན་རིང་འཐབ་པས་
མཐར་མདེའུ་ཟད་པས་རྐྱེན་གྱིས་རང་སྲོག་ཤོར། འདི་ཕ་བུ་བཞི་སྐབས་དེར་
ཤིན་ཏུ་དཔའ་བས་མིང་གྲགས་ཧ་ཅང་ཆེ) ཏིང་ཁོའི་བུ་མོ་དཀར་རྡོ་མ། དེའི་
མག་པ་རུ་བྷེ། དེ་ལ་བུ་གཉིས། སྟག་ཁོ་རྒྱལ་དང་རྟ་མགྲིན་ཚེ་རིང་། བཙུན་
ཐར་རྒྱལ་གྱི་བུ་འབྲུག་རྒྱལ། དེ་ལ་བུ་ལྔ། གསང་སྟག་རྒྱལ་སོགས་ཡིན། ཚེ་
དབང་རྒྱལ་གྱི་བུ་མི་རྐྱང་རྒྱལ། གོང་གི་གནམ་ལྷ་རྒྱལ་ལ་བུ་བཞི་སྙིང་ལོ།
ལུག་གུ་རྒྱལ། བན་དེ། ཐུབ་བསྟན་རྒྱལ་བཅས་ཡིན། ལུག་གུ་རྒྱལ་ལ་བུ་
གཉིས། རྡོ་རྗེ་རྒྱལ་དང་རིན་ཆེན་རྒྱལ། རྡོ་རྗེ་རྒྱལ་ལ་བུ་གསུམ། ཚེ་མདོ་
སྐྱབས་དང་སྐལ་བཟང་རྒྱལ། གདུགས་དཀར་རྒྱལ་བཅས་ཡིན། རིན་ཆེན་
རྒྱལ་ལ་བུ་ལྔ་ཡོད། ཆེ་བ་བ་ལ་སོགས་ཡིན། ཐུབ་བསྟན་རྒྱལ་གྱི་བུ་ལྕགས་
ཐར། དེའི་བུ་སྒོམ་པ་རྒྱག་ དེ་ལ་བུ་གསུམ། ་ཆེ་བ་མགོན་པོ་རྒྱལ་སོགས་
ཡིན། བཅིངས་འགྲོལ་ཡར་སྔོན་དུ་ལྷ་སྡེ་གོང་བ་ནས་ཚོ་བ་འདིའི་གྲས་ལ་ཁྱིམ་
ཚང་གཅིག་ཡོང་། དེ་ནི་གོང་བའི་ཨ་བདེ་ཟེར་བ་དེ་ཡིན། དེ་ལ་བུ་གཅིག་
དང་བུ་མོ་གཅིག་ཡོད། བུ་ཁ་བོ། དེའི་བུ་མོའི་བུ་ལྷ་རྒྱལ་ཡག དེ་ལ་བུ་
，138 .



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
གཉིས། ལྷ་ཆེན་རྒྱལ་སོགས། དེའི་བུ་ཨ་སྡེ། བུ་མོ་བྱིས་བ། དེའི་བུ་མཁའ་
འགྲོ་ཚེ་རིང་། དེའི་བུ་འཕགས་པ་རྒྱལ། གོང་གི་གཙིགས་འབུམ་གྱི་སྲིང་མོའི་
བུ་ཤེས་རབ། འདི་ལ་བུ་མེད། དེའི་ཤུལ་འཛིན་ཀླུ་འབུམ། དེའི་སྲིང་མོ་
ལྕགས་མོ་བྱམས་ཟེར། ཀླུ་འབུམ་ལ་བུ་མེད། དེའི་ཤུལ་འཛིན་ད་ལྟ་ཉི་མ་
ཡིན། ལྕགས་མོ་བྱམས་ལ་བུ་གསུམ་ཡོད། མགོན་པོ་ཐར། འཇིགས་རྡོར།
ཡེ་ཤེས་བཅས། མགོན་པོ་ལ་བུ་གཅིག་ཡོད། འཇིགས་རྡོར་ལ་བུ་གཉིས། ལྷ་
དབང་རྒྱལ་སོགས་ཡིན། ཡེ་ཤེས་ལ་བུ་གསུམ། ཆེ་བ་སྒྲོལ་སྐྱབས། གཞུང་
སྒེར་གྱི་ཚོ་དཔོན་གྱི་ཤུལ་འཛིན་ད་ལྟའི་སྡེ་དཔོན་རྒྱལ་རིག་ཐར་ཡིན་ནོ།
༥.རོང་སྐོར།
ཟླ་ཚང་རོང་སྐོར་འདི་སྔོན་ཆད་རོང་བོ་སྦྲ་དཀར་ནག་ནས་མཆེད་པས་
མིང་དེ་ལྟར་ཐོགས། རོང་སྐོར་གྱི་ཐོག་མའི་མེས་བོ་སྐུག་ག་ཚེ་རིང་། དེའི་བུ་
ནོའུ་བཞིས། དེའི་བུ་ཕག་ཐར་དང་བཀྲ་རིང་། བཀྲ་རིང་ལ་བུ་ཆོས་ལོ།
དོན་གྲུབ། མཁར་བྱམས། རྐོ་རྐོ་སོགས་ཡོད། ཆོས་ལོའི་བུ་བླ་མ་བསྟན་དར
（འདི་སྲིད་དོན་ལ་ཧ་ཅང་མཁས)དང་ལྷཐོ། ཀླུ་ཐོ་བཅས། ལྷ་ཐོའི་བུ་
གཡང་རྒྱལ། དེའི་བུ་རྡོ་རྗེ་རྒྱལ། དེའི་བུ་རབ་བརྟན། དེའི་བུ་ཀུན་དགའ་
ཚེ་རིང་། ཀླུ་ཐོའི་བུ་འབུམ་མེ། དེའི་བུ་བསོད་ནམས་བཀྲིས། དེའི་བུ་སྐལ་
བཟང་ཚེ་རིང་། དེའི་བུ་ཕག་མོ་ཚེ་བརྟན། ཕག་ཐར་གྱི་བུ་བྱམས་མེ། ཆོས་
མེ། བྱམས་མེའི་བུ་ལྕགས་ཀ དེའི་བུ་ཞིས་ལོ། དེའི་བུ་སངས་རྒྱས་ཐར།
དེའི་བུ་ཕག་ལོ་བཅས་སོ།། ༈བོ་སྐྱིད་ཀྱི་བུ་རྟ་ལོ། དེའི་བུ་དཔལ་ལྡན། དེའི་
བུ་དཔལ་རྒྱལ། དེའི་བུ་ཀ་འབུམ། ལོ་བརྒྱད་ཅུ་ལྷག་གི་སྔོན་ལ་ཟླ་ཚང་གི་
ནང་ཅུང་མ་མཐུན་པས། ཟླ་ཚང་འབྲུག་རྒན་གྱིས་རོང་སྐོར་དང་དཔོན་སྐོར་
• 139 •



མང་རའི་ལོ་རྒྱུས།
རྣམས་ཁྲིད་ནས་ཐོག་མར་ཧོད་ཁར་སོང་། དེའི་རྒྱུ་མཚན་ཡང་ཟླ་ཚང་འབྲུག་
རྒན་དང་ཆུ་སྐྱ་གུ་དྲག་གཉིས་ཀྱི་ཨ་མ་ཕན་ཚུན་ཤ་ཉེ་ཡིན་ཟེར། དེ་ནས་ཁོ་ཚོ་
རྐང་ཚར་འགྲོ་རྩིས་བྱས་ཀྱང་ལམ་བར་འཁྱམ་རུར་སོང་ནས་འཁྱམ་རུའི་དཔོན་
པོ་ཚག་འབའ་ཞེས་པར་རུ་ཁོ་ཚོའི་འདབས་ནས་འདུག་རྒྱུའི་མོས་འདུན་བཏོན་
པར་ཁོས། འོ་ཡ། ཁྱོད་ཚོས་ཕག་སྐོར་སེང་ཆེན་ལ་གྲོས་ཤིག་བྱོས་དང་། ས་
ལོས་སྟེར་ཟེར། དེ་ནས་ཁོ་ཚོ་ཕག་སྐོར་སེང་ཆེན(ཕག་སྐོར་བཀྲ་ཤིས་འབུམ)
གྱི་སར་སོང་བ་ན་ཁོས། ཁྱེད་ཚོ་འདིར་འོང་བ་ཤིན་ཏུ་ལེགས། ཁྱོད་ཚོ་ཨ་
མྱེས་ཟལ་ལུང་གིས་བསམ་གཟས་ནས་འདིར་བཀུག་པ་ཡིན་པས་འདི་ནས་མི་
འདུག་པར་གང་ནས་འདུག་
སྔོན་ཆད་ཤར་སྐལ་ལྡན་རྒྱ་མཚོའི་སྐུ་རིང་ལ་ཟླ་ཚང་ཕར་ཚུར་གཉིས་
ཉིན་ཐེབས་བཅུའི་གྲས་ཡིན་པས། ད་ལྟ་ཁྱོད་ཚོ་འདིར་འོང་བར་ང་དགའ་
བཏང་ནི་ཡིན་ཞེས་སྣེ་ལེན་གང་དྲག་བྱས་ཤིང་། ཁྱོད་ཚོ་དོ་ནུབ་འདིར་སྡོད་
དང་སང་ཉིན་ས་སྟེར་ཞེས་བཤད་དེ། དེ་ནུབ་སྦིས་དཀར་ནག་དང་བྲོ་ཤ་
སོགས་བྱིན་ཅིང་། ཕྱི་ཉིན་མི་དྲག་བླ་དཔོན་རྣམས་ལྷན་དུ་འདུས་ཏེ་གྲོས་བྱས་
རྗེས། ཕག་སྐོར་སེང་ཆེན་གྱིས། ཡར་ཕྱོགས་ནས་ཁྱོད་ཚོ་རྨོག་རུའི་ཨ་བོར་
གཏོད། མར་ཕྱོགས་ནས་ཙག་གའི་རྟ་བོར་གཏོད། ཅེས་ས་བགོས་བརྒྱ་
པར། རྨོག་རུའི་ཨ་པོ་ཅུང་མ་དགའ་བར། བཟང་རྒྱུ་ནི་བཟང་མོད། ཟླ་
ཚང་འདི་འདུག་མི་ཐུབ་པས། ཕྱིན་ཆད་ཅི་བྱེད་མི་ཤེས་ཟེར། ག་གའི་རྟ་
བོས། ཅི་བཤད་ཅི་བཤད་ཅེས་དང་ལེན་བྱས། སྐབས་དེའི་ཟླ་ཚང་གི་ས་
མཚམས་ནི་ཤར་ཅང་སི་ཏོག་ནས་ཙི་གེ་ཐོད་ལོག་དང་མཚོ་ཁའི་སྡོང་རྒན་བར་
ཡིན། ནུབ་ཧཱར་རྒན་ཉག་སྟེང་ནས་ཆུས་བཅད་དེས་མཚོ་ཁར་གཏུགས། ལྷོ་
• 140 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
ཕྱོགས་ཁ་སམ་བར་དང་བྱང་མཚོ་ཁའི་བར་ཡིན། མཚོ་སྔོན་པོའི་ཟླ་ཚང་རོང་
སྐོར་གྱི་མི་སྣ་གྲགས་ཅན་རྣམས་ནི།
མི་འགྱུར། 1954 ལོ་ནས་ཞང་གཉིས་ཀྱི་ཞང་ཀྲང་སྔ་ཕྱིར་ཁུར།
དཔལ་ལྡན། སྡེ་བའི་ནང་འཛིན་དང་འགན་འཛིན་པ། རྣ་ལ་འབུམ། སྔོན་
ཆད་སྡེ་དཔོན་གྱི་འགན་ཁུར། བསོད་བཀྲ། དེ་སྔ་སྡེ་བའི་ཀྲི་པུའུ་ཧྲུའུ་ཅིའི་
འགན་ཁུར། ཞིས་མོ་ཐར། ད་ལྟའི་སྡེ་དཔོན། རྡོ་རྗེ་རྒྱལ། ཧྲུའུ་ཅི་རྒན་པ།
རིན་རྡོ། ད་ལྟའི་སྡེ་བའི་ཧྲུའུ་ཅི། བཀྲ་ལེ། (དཔོན་ཤུལ།) ལྷུན་གྲུབ་
བཅས་སོ།། (བཀྲ་ལེའི་བུ་རྡོ་རྗེ་རབ་བརྟན། ལྷུན་གྲུབ་ཀྱི་བུ་ཀླུ་འབུམ་རྒྱལ)
བསོད་བཀྲ། ཞིས་མོ་ཐར། རིན་རྡོ། བཀྲ་ལེ།
1990 ལོ་ནས་བཟུང་། བསོད་བཀྲ་སོགས་ཀྱིས་སྣེ་ཁྲིད་དེ་ཟླ་ཚང་རོང་སྐོར་
གྱིས་མ་ནི་ཁང་རྒྱུན་ལྔ་བཞེངས་ཤིང་། བཀའ་བསྟན་གཉིས་ཀྱི་འཁོར་ལོ་ཆེན་
པོ་ཞིག་བསྐོར་བ་དང་། རྟེན་གཙོ་སྟོན་པའི་སྐུ་ཆེན་པོ་གཅིག་དང་སློབ་དཔོན།
སྨན་བླ། སྒྲོལ་མ། མཁའ་སྤྱོད་མ། རིག་བྱེད་མ། ཁྲོས་ནག་བཅས་ཀྱི་སྐུ་
དང་། རྗེ་ཡབ་སྲས་གསུམ། མཁན་སློབ་ཆོས་གསུམ། འཇམ་དབྱངས་
བཅས་ཀྱི་སྐུ། སློབ་དཔོན་གཙག་དྲུབ་གཅིག ད་དུང་ཁང་ཕུག་ཏུ་ཁྲི་ཆེན་པོ་
• 141 ：



མང་རའི་ལོ་རྒྱུས།
ཞིག་ཀྱང་བཞེངས་ཡོད། དེ་མིན་དུང་རྒྱ་གླིང་དང་ཟངས་གླིང་། སྦུག་ཆལ་
སོགས་མཆོད་ཆའི་སྐོར། ཁྱོན་བསྡོམས་འགྲོ་སོང་སྒོར་ཁྲི་བདུན་ཙམ་གྱི་རྟེན་
བཞེངས་བྱས་ཡོད།
༦. སྟོད་པ།
འདི་ཐོག་མར་ཀ་རིང་ནས་མཆེད་ཅིང་ཐོག་མའི་མེས་བོ་ཀ་རིང་ཀླུ་
འབུམ་རྒྱལ། དེའི་བུ་མགོན་པོ། ཨ་པོ། ཉི་མ། གཡུང་དྲུང་། མགོན་པོའི་
བུ་འབག་ག དེའི་བུ་རྡོ་རྗེ་ཐར། དེའི་བུ་ཟླ་གྲགས། དེའི་བུ་ཡེ་ཤེས། དེའི་
བུ་གདུགས་དཀར་རྒྱལ་བཅས། ཨ་བོའི་བུ་སྙིང་ལོ། དེའི་བུ་དར་རྒྱས། དེའི་
བུ་ལྷ་ཁོ། དེའི་བུ་རྡོ་རྗེ་ཚེ་བརྟན། དེའི་བུ་ཚེ་འབྲུག་རྒྱལ་བཅས། མགོན་
པོའི་བུ་རྟ་མ། དེའི་བུ་རྣམ་རྒྱལ་ཡག དེའི་བུ་སྐལ་བཟང་འབུམ། དེའི་བུ་
སྟག་འབུམ་རྒྱལ་སོགས་ཡོད།
༧. ཟླ་ཚང་དམེ་རྐ།
དམེ་རྐ་ཞེས་བའི་ཚོ་བ་འདི་ནི་སྔོན་ཆད་ཀབ་རོན་གཞུང་ན་རུ་ངན་ཁག་
གསུམལས་མེད་ཅིང་། དམེ་རྐ་ཐོགས་དོན་ནི་ཀབ་རོན་གཞུང་ནས་ཞིང་སྐྱ་
འདའ་སྔོན་འདའ་ལ་ཆུ་གཏོང་སྐབས་ཆུ་རྐ་བརྩད་ནས་དམེ་བྱས་བས་མིང་ལ་
དམེ་རྐ་ཞེས་ཐོགས། དེ་དུས་འཁྱག་སྐོར་རྟ་མགྲིན་ལ་བུ་གཉིས་ཡོད་དེ་བུ་ལྷ་
རྒྱལ་དང་སྙིང་འབུམ་རྒྱལ། ལྷ་རྒྱལ་ལ་བུ་གཉིས་ཡོད། ལྷབརྟན་དང་ཏ་ཟླ།
འདི་སྤུན་གཉིས་ཀྱི་རིང་ལ་དམེ་རྐ་ས་འདིར་ཡོང་ཞིང༌། སྤྱི་ལོ་1890ལོ་ཡིན།
ལྷ་བརྟན་གྱི་བུ་ལྟ་བྷ། དེ་ལ་བུ་གསུམ་ཡོད་དེ། བན་དེ། ཡང་གསང་སྐྱབས།
ཕུན་ཚོགས་ཐར་བཅས། བན་དེ་ཡི་བུ་དཀོན་མཆོག་སྐྱབས། དེའི་བུ་དབང་
གྲགས་རྒྱལ། ཏ་ཟླ་ལ་བུ་གཅིག་དང་བུ་མོ་གཅིག བུ་རྒྱལ་རིགས། དེའི་བུ་
• 142 •



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དགེ་བྷ། དེའི་བུ་འབྲུག་ལྷ། དེའི་ཚ་མོའི་མག་པ་ཚམས་པ། དེའི་བུ་འཇམ་
རྒྱལ་ཡིན། སྙིང་པུ་རྒྱལ་ལ་བུ་གཅིག་དང་བུ་མོ་གཅིག་ཡོད། ནོའུ་བྷ་དང་
ལྷུན་ཡོད་དེ་ལ་བུ་བཞི། བཀྲ་ཤིས། དཔའ་འབུམ་རྒྱལ། ཨ་དཀར་རྒྱལ།
དབང་ཕྱུག་ སྐྱབས། བཀྲ་ ཤིས་ ལ་ བུ་ དྲུག་ པ་ པ་ རྒྱ། རྡོ་ རྗེ་ འབུམ།
（འདིས་ད་ལྟ་ཟླ་ཚང་ཡར་ཁ་མའི་ཧྲུའུ་ཅི་གཞོན་པའི་འགན་ཁུར་ཡོད)
དཀོ་ལེ། རྡོ་རྗེ་རྒྱལ། དར་རྒྱས། རྟ་མགྲིན་རྡོ་རྗེ་བཅས་ཡིན། དཔའ་
འབུམ་རྒྱལ་ལ་བུ་བཞི། ཚེ་བ་ནོར་བུ་འབུམ། ཨ་དཀར་རྒྱལ་གྱི་བུ་ཀུན་
དགའ་ཡིན། དབང་ཕྱུག་སྐྱབས་ལ་བུ་གསུམ། གཡང་བྷ་རྒྱལ། བཀྲ་ཤིས་ཀྱི་
སྲིང་མོའི་བུ་ཡིད་བཞིན་ཐར། ཡང་བཀྲ་ཤིས་ཀྱི་སྲིང་མོའི་མག་པ་མཁའ་བྷེ་
རྒྱལ། ཨུ་ལོའི་བུ་མོ་ལྷ་མོ་རྒྱལ་ལ་བུ་གསུམ། འཕགས་པ་རྒྱལ། ལྕགས་བྷ་
སོགས། བན་དེ་ཐར་ལ་བུ་གཉིས། །
རྣམ་ཐར་རྒྱལ། སྐལ་རྡོ། སྙིང་འབུ་རྒྱལ་གྱི་བུ་མོའི་བུ་ཀླུ་བྱམས་རྒྱལ།
དེ་ལ་བུ་ཐར་ཁོ་དང་རྟ་མགྲིན་སྐྱབས། ཐར་ཁོ་ལ་བུ་མོ་གཅིག དེའི་བུ་
འབུམ་མཁོ། རྟ་མགྲིན་སྐྱབས་ལ་བུ་མོ་གཅིག དེའི་བུ་ཚེ་མགོན་རྒྱལ་བཅས་
སོ།། འཁྱག་སྐོར་རྟ་མགྲིན་སྲིངམོའི་བུ་སྙིང་བོ་ལ་དེ་ལ་སྲིང་མོ་གཅིག སྙིང་
བོ་ལའི་བུ་ཁ་སྟེགས། (བུ་དཔའ་བོ་ཞིག་ཡིན） དེ་ལ་བུ་བཞི་ཡོད། འབུམ་
ལོ་དང་ ལྷ་ སྲུང་སྐྱབས། བཙན་ ལྷ་ མགོན། གསང་ སྔགས་སྐྱབས(འདི
1958ལོ་བོག་ཐོ་རྨ་ཁ་ནས་བསད།)
བཙུན་ལྷ་མགོན་གྱི་བུ་མོའི་མག་པ་ལྷ་བྷེ། དེ་ལ་བུ་བཞི། སྙིང་བོ་ལའི་
སྲིང་མོའི་བུ་གཉིས་དང་བུ་མོ་གཅིག བུདཔལ་ལྡན་དང་བླ་ཐོ། དཔལ་ལྡན་
གྱི་བུ་འབུམ་བྷ་ཐར། དེ་ལ་བུ་གཉིས། ཀླུ་དབང་རྒྱལ་དང་སྐོ་ལེ། སྐོ་ལེ་ལ་བུ་
• 143 •



མང་རའི་ལོ་རྒྱུས།
གསུམ། ཀླུ་དབང་རྒྱལ་གྱི་བུ་བསོད་རྡོ། དེ་ལ་བུ་གཉིས་ཡོད། བླ་ཐོ་ལ་བུ་
གསུམ་ཡོད། སྟག་བྷ། གཡང་འབུམ། དཔའ་ཁོ། བུ་མོ་སྒྲོལ་རྒྱལ། དེའི་
བུ་སྙིང་ལྕགས་བྱམས། སྙིང་བོ་ལ་ཡི་སྲིང་མོ་ལ་བུ་མོ་གཅིག དེ་ལ་བུ་གསུམ་
ཡོད། རིག་ཐོ། གནས་བརྟན། བཀྲ་ལོ། རིག་ཐོའི་བུ་མོ་ཁྱིག་ཐར། དེའི་
བུ་རྒྱ་བྷེ། དེ་ལ་བུ་གཉིས་ཡོད། གནས་བརྟན་གྱི་བུ་བསྐལ་བཟང་། དེ་ལ་བུ་
དྲུག བཀྲ་ལོའི་བུ་བཤད་སྒྲུབ། བླ་ཐོའི་སྲིང་མོའི་མག་པ་བསྟན་པ་སྐྱ་རིས།
དེ་ལ་བུ་གསུམ། དཔའ་ཆེན། ལོ་བྷ། དོན་ཁོ། དཔའ་ཆེན་ལ་བུ་གཉིས།
བཀྲ་རིང་དང་བླ་རྒན། བཀྲ་རིང་ལ་བུ་བཞི་ཡོད། ཚེ་རྡོ་རྒྱལ་སོགས་ཡིན།
བླ་རྒན་ལ་བུ་བཞི་ཡོད། ཆེ་བ་རྡོ་ལ། ལོ་བྷའི་བུ་བ་བྷེ། དེའི་བུ་ཡུལ་ལྷ་ཐར།
དེ་ལ་བུ་གཉིས་ཡོད།
དོན་ཁོ་ལ་བུ་གཉིས་དང་བུ་མོ་གཅིག བུ་ནི་ལྷ་བྷེ་དང་དཔའ་ཐོ་སྐྱབས།
ལྷ་བྷེ་ལ་བུ་མོ་གཅིག མག་པ་ལྕགས་ཐར་རྒྱལ། དཔའ་ཐོ་སྐྱབས་ལ་བུ་བཞི།
ཆེ་བ་རྟ་ཁོ་ཡིན། དོན་ཁོའི་མག་པ་གནམ་ལྕགས་འབུམ། གོང་གི་འབུམ་ཁོའི་
སྲིང་མོ་སྒྲོལ་མ་སྐྱིད། དེ་ལ་བུ་བཞི། ཆེ་བ་ཉི་མ་ཚེ་རིང་། གོང་གི་བསྟན་པ་
སྐྱ་རིས་ཀྱི་བུ་མོའི་མག་པ་ཡུམ་ཐར། དེལ་བུ་གཅིག་དང་བུ་མོ་གཅིག ཏ་
ཟླའི་སྲིང་མོ་ཏེ་ཏོས་ཟེར་ལ། དེའི་མག་པ་ལྷ་ཐར། དེའི་བུ་དཔའ་བྷ། དེ་ལ་
བུ་གཅིག རྡོ་རྗེ་སྙིང་འབུམ། སྔོན་མའི་དམེ་རྐ་ཚོ་དཔོན་ལྷ་བྷ་ཡིན་ལ་ད་ལྟ་
ཚོ་དཔོན་གྱི་ཐུལ་འཛིན་དཀོན་མཆོག་སྐྱབས་ཡིན་ནོ།
༧. རྒྱ་བཟའ།
རྒྱ་བཟའ་འདི་ད་ལྟའི་ཞིན་ཧེ་རྫོང་གི་མངའ་ཁོངས་ལོ་བ་རྒྱ་བཟའ་ནས་
མཆེད་ཡོང་པ་དང་། རྒྱ་བཟའི་ཚེ་ཁོ། དེའི་སྤུན་རྒྱ་དཔའ། ཚེ་ཁོའི་བུ་སྙིང་
• 144 ：



དྲུག་པ། མང་ར་ས་ཆར་འབྲོག་སྡེ་གཞན་དག་ཆགས་ཚུལ།
དཔལ། སྙིང་དཔལ་བུ་པ་པ། དེའི་བུ་དཔའ་འབུམ་རྒྱལ། དེའི་བུ་གདུགས་
དཀར་བཅས་སོ།། རྒྱ་དཔའི་བུ་འོ་ལེ། དེའི་བུ་བྱ་ཐར་རྒྱལ། འདིས་ད་ལྟ་ཚོ་
དཔོན་དང་རྫ་རྒན་སྡེ་བའི་ཚུན་ཀྲང་གི་འགན་ཁུར་ཡོད། དེའི་བུ་གཡང་ཕྱུག་
འབུམ་སྟེ་འདི་དག་གི་ཕ་ཚ་བུ་རྒྱུད་ལས་རྒྱ་བཟའ་ཚོ་བ་དར་འཕེལ་བྱུང་བ་རེད།
ལྷ་ཁང་ཐང་། །
ལྷ་ཁང་ཐང་ཚོ་བ་ནི། སྔོན་ཆད་བཱ་ཡན་སྡོང་རྒན་ཐང་ནས་ཞང་ཧེ་བྱ་
ཐང་ཀླད་དུ་འོངས་ཤིང་། དེར་གྱོད་གཞི་ཞིག་ལ་བརྟེན་ནས་མང་རར་འོང་སྟེ།
1950ལོར་ཟླ་ཚང་དཔོན་པོར་མགོ་བཏགས་ཤིང་། ཐོག་མར་ཞིང་བ་བྱས།
ས་འདིར་འོང་དུས་དཀོན་མཆོག་གི་རིང་ཡིན། དཀོན་མཆོག་གི་བུ་དཔའ་
མཁར་རྒྱལ་སོགས།༈ཕག་རྡོ་ཐོག་མར་ཨ་ཚོགས་ནས་མག་པར་བསྡད་པ་དང་།
རྗེས་སོར་མང་རར་འོང། དེའི་བུ་དགེ་བོ། དེའི་བུ་རིན་ཆེན་ནོར་བུ། དེའི་
བུ་དབྱངས་བྷ། ༈ ཕག་རྡོ་དང་དུས་མཉམ་དུ་བསོད་ནམས་འོང་། དེའི་བུ་ཚེ་
རིང་འབུམ། དེའི་བུ་ལོ་ལོ། དེའི་བུ་བྱ་བཟང་ཐར་སོགས་སོ། །
གཞན་ཡང་མ་པུ་ཧྥང་གི་དམག་མི་སྐོར་ཞིག་རི་བོ་ཉི་ཟླ་ནས་ཟླ་ཚང་གི་
དཔའ་རྒོད་རོང་སྐོར་མགོན་ནེ་དང་ཤ་ཉེ། མགོན་རྒྱལ། ལྕགས་ཝ། སྟོད་
པའི་བྱང་ཆུབ། རྟ་རིང་། ཟླ་ཚང་སྙིང་འབུ་བཅས་ལ་ཕྲད་དེ་འཐབ་པས་མ་
ཆི་ཚང་གི་དམག་མི་འགའ་ཞིག་བསད་ཅིང་ལ་ལ་བྲོས་ཤོར། ཁ་ཅིག་བཟུང་སྟེ་
ཧོའི་ཧེ་ཁ་སྤུ་ཅན་ཚོའི་ཁ་སྤུའི་ནང་དུ་མར་བྱུགས་ཏེ་མེ་ལ་བསྒྲོན་རྗེས་དཔའ་
སྐད་འཐེན་པ་འདི་ལྟར། ཀི་ཀི་བསྭོ། ལྷ་རྒྱལ་ལོ། འབར་མོ་འབར་མོ། མེ་
འབར་མོ། མ་ཆི་ཚང་གི་ཁ་སྤུ་འབར་མོ། སྟོད་ཀྱི་རྨ་ཆུ་སྐམ་ཐལ།། སྨད་ཀྱི་
མཆི་ཕམ་ཐལ།། བར་གྱི་ཇག་ཁྲིམས་འཐོར་ཐལ།། ཞེས་སྐད་གསེང་མཐོན་
• 145 .



མང་རའི་ལོ་རྒྱུས།
པོས་རྒྱལ་ཁའི་དགའ་འབོད་བྱས་མྱོང་བ་རེད།
དེ་ཡང་ཟླ་ཚང་སྡེ་བ་འདི་ཉིད་དང་གནས་འདི་ཉིད་དུ་སྐྱེས་ཆེན་དམ་པ་
མང་བོས་ཞབས་ཀྱིས་བཅགས་ཤིང་བྱིན་གྱིས་བརླབས་པའི་ཚུལ་ནི། ལ་མོ་
ཞབས་དྲུང་དཀར་པོ་སྐུ་ཕྲེང་བཞི་བ་བློ་བཟང་ཐུབ་བསྟན་དགེ་ལེགས་རྒྱལ་
མཚན། ལ་མོ་ཕན་བདེ་དབང་ཕྱུག་མཁས་བཙུན་རྒྱ་མཚོ། ཞབས་དཀར་
ཚོགས་དྲུག་རང་གྲོལ། ལ་མོ་ངག་དབང་མཆོག་གྲུབ་བསྟན་པའི་རྒྱལ་མཚན།
ལ་མོ་དགེ་འདུན་བ སྟན་འཛིན་ནོར་བུ། ལ་མོ་ཡོངས་འཛིན་རིན་པོ་ཆེ་རྗེ་
བཙུན་བློ་བཟང་མཁས་གྲུབ་རྒྱ་མཚོ། ལ་མོ་བློ་བཟང་ལུགས་རིགས་བསྟན་པ་
རྒྱ་མཚོ། རྙེ་བསྟན་པའི་རྒྱལ་མཚན། སྐུ་འབུམ་དགེ་བཤེས་འཇམ་དབྱངས་
བློ་བཟང་བསྟན་པ་རབ་རྒྱས་ཚང་། ཐར་ཤུལ་དགེ་ལེགས་དབང་ཕྱུག་ཆོས་
སྐྱོང་རྒྱ་མཚོ། ཨ་རོལ་བློ་བཟང་ལུང་རྟོགས་བསྟན་པའི་རྒྱལ་མཚན། ཤར་
སྐལ་ལྡན་རྒྱ་མཚོ། སྐུ་ཕྱོགས་ཆུ་བཟང་ཚག སྐུ་ཕྱོགས་སྒོ་མང་སྐུ་སྔོན་མ་
ཚང་། མཁན་ཆེན་ཞི་བ་འཚོ་སྐུ་ཕྲེང་སྔོན་མ། ཁུ་རྒྱོའུ་དགེ་བཤེས་ཨ་ཁུ་
མཁྱེན་རབ། རྡོ་མཁར་མཚམས་པ། ཨ་ལགས་ཨོའུ་རྒྱ་བློ་བཟང་འཇམ་
དཔལ་རྒྱ་མཚོ་སོགས་བླ་སྤྲུལ་བགྲང་གིས་མི་ལང་བས་ཞབས་ཀྱིས་བཅགས་ཤིང་
རིས་མེད་འགྲོ་བ་ཡོངས་ལ་ཆོས་ཀྱི་བདུད་རྩིས་ཚིམ་པར་མཛད་དོ།།
རི་དྭགས་ཀྱི་སྐོར།
ང་བརྒྱད་ལོའི་ཡར་སྔོན་དུ་ཀྱེ་ཕུར་ས་ཆ་འདི་ན་རི་དྭགས་སྣ་ཚོགས་ཏེ་གླུ་
བ་དང་ཤུ དོམ། དྲེད་མོང་། གསའ། འཕར་བ། དགོ་བ། གནའ་བ།
སྤྱང་ཀི ཝ གཟིག གཡི་དཀར། གཡི་སེར་སོགས་ཁྱུ་དང་ཁྱུ་བྱས་ནས་
ཡོད་པ་རྒན་པོ་ཚོས་དུས་རྒྱུན་རིག་ཐུབ་མོད་ང་བརྒྱད་ལོའི་ལོ་རྒྱུས་དོན་རྐྱེན་
• 146 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
དང་དེའི་རྗེས་ནང་ལོགས་ཀྱི་རྒྱ་མི་རྣམས་ཡོང་ནས་གཞིས་བཟུང་བ་ནས་རི་
དྭགས་ཐམས་ཅད་ཀྱང་མང་བ་ནས་ཉུང་བ་དང་ཉུང་བ་ནས་རྩ་མེད་དུ་གྱུར་
དང་འགྱུར་བཞིན་ཡོད། །
ནགས་ཚལ་གྱི་སྐོར།
ཟླ་ཚང་གི་ས་ཀྱེ་ཕུར་ན་རང་བྱུང་ནགས་ཚལ་ཡང་མཐའ་ཡས་བ་དང་
རྫོང་མཐུག་པོ་ཡོད་པ་ནི་ཀྱེ་ཕུར་གཞུང་ཆུའི་བཞུར་ཕྱོགས་ཀྱི་སྟོད་ཕྱོགས་ནས་
རིན་ཆེན་ཕྱུག་མོའི་མཚམས་ནས་སྨད་གྲམ་པ་ནག་རིལ་བར་དུ་ནགས་ཚལ་གྱིས་
ཁྱབ་བ་དང་ཤར་ནས་གྲི་ཆུང་ནས་ནུབ་ལྷོའི་བེའུ་ཆེན་ཕར་ངོགས་བར་དུ་གཙོ་
བོ་གསོམ་པ་དང་ཤུག་པ། ལྟུང་མ་བཅས་ཡོད་པ་ལས་གཞན་ད་དུང་སྨར་མོ།
གླ་ཤིང་ སྟག་པ། སྲ་ཤིང་། སེང་ལྡེང་། མ་གལ། གཡེར་བ། ཉ་རིག་
བཅས་ཡོད་མོད་ང་བརྒྱད་ལོའི་རྗེས་སུ་གཞུང་གི་སྲིད་ཇུས་ལྟར་མི་མང་བོ་རྩ་
འཛུགས་ཀྱིས་གཅོད་འབྲེག་འབལ་གསུམ་བྱས་ནས་ད་ལྟ་ཉུང་ངུ་ཙམ་ལས་ལྷག་
མེད་པ་ད་དང་དུང་ཡང་མུ་མཐུད་དུ་གཅོད་ཀྱིན་ཡོད་པས་ས་ཆུའི་བཅུད་ཤོར་
ཏེ་ཆུ་མིག་མང་བོ་ཡང་སྐེམ་བཞིན་འདུག་གོ།
བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
༡.གདན་འཇོག་སྡེ་བ།(རྒྱ་རིགས)
གདན་འཇོག་སྡེ་བ་ནི། དཔའ་ལུང་གི་རྒྱ་མི་གདན་འཇོག་ཆན་སན་
ཁྲིན་ཟེར་བ་ཞིག་གིས་དང་ཐོག་ས་དེར་གཞི་བཟུང་བས་མིང་དེ་ལྟར་ཐོགས་
ཤིང་། རྒྱ་སྐད་དུ་ཀྲན་ཅང་ཟེར། 1943ལོ་ཙམ་ལ་མ་པུའུ་ཧྥང་གི་བཀའ་
བཀོད་ལྟར་ཁྱིམ་ཚང་བཅུ་ལ་ས་བགོས་ཏེ་བྱིན། 1949ལོར་མགོ་ལོག་རྭ་རྒྱ་ན་
• 147 •



མང་རའི་ལོ་རྒྱུས།
གསེར་རྐོ་བའི་རྒྱ་མི་སྐོར་ཞིག་ས་དེར་འདུག་མ་ཐུབ་པར་གདན་འཇོག་སྡེ་བའི་
གྲས་སུ་འོང་བས་ད་ལྟ་དེར་འབྲོག་མོ་མང་བོ་ཡོད་དོན་ཡང་མི་དེ་ཚོས་ཁྲིད་འོང་
བ་རེད། དེང་སྐབས་གདན་འཇོག་སྡེ་བར་ཁྱིམ་ཚང་ལྔ་བཅུ་ཙམ་ཡོད།
༢.མང་ར་རྫོང་མཁར། །
ད་ལྟའི་རྫོང་མཁར་ཆགས་ས་འདིར་སྔོན་ཆད་ཧན་ཀྲུང་དབྱིན་ཟེར་
བའི་ཁ་ཆེའི་རིགས་ཀྱི་རྫོང་དཔོན་དེ་བསྡད། ལན་ཀྲུའུ་རུ་གོ་གུང་བར་དམག་
འཁྲུག་རྒྱག་སྐབས་ཁོ་དེའི་དམག་དཔོན་དུ་མངགས་ཀྱང་ལན་ཀྲུའུ་རུ་མ་ཐོན་
གོང་ཕྱིར་བྲོས། ཁོ་མང་ར་ནས་སོང་རྗེས། ཀ་མདོའི་ལིས་ཁྲིན་ཏེ་ཞེས་པ་
བོད་མིང་དུ་གདུགས་དཀར་བྱམས་ཟེར་བ་དེ་རྫོང་དཔོན་དུ་བསྐོས། ཁོས་ལོ་
འགར་མང་རར་ཐེ་གཏོགས་བྱས་ཤིང 1949ལོར་གུང་ཁྲན་ཏང་ལ་ མགོ་
བཏགས། 1953ལོར་ཐུན་ཏེ་རྫོང་འབལ་གཞུང་དུ་གནས་སྤར་རྗེས་ཤུལ་དུ་
མང་ར་རྫོང་མཁར་ཆགས། དེའི་སྔོན་ཙམ་ལ་འདིར་ཏོས་ཀྲང་ཁ་ཤོ་དང་ཁོའི་
ཚབོ་ཧན་ཀྲན་ཁོས། སན་སན་པོ་ཀྲང་སོགས་ཁྱིམ་ཚང་བཅུ་ཁ་ཞིག་བསྡད་
ཡོད། 1955ལོར་དེ་ཚོ་ད་ལྟའི་ལྕང་སྡོང་གི་ཤུལ་དུ་དེད་ཅིང་། དེའི་ཤུལ་དུ་
རྫོང་མཁར་རྒྱ་བསྐྱེད་པ་དང་། རིམ་བཞིན་རྒྱ་རིགས་ཁྱིམ་ཚང་མང་བོ་ཡོང་
ནས་གཞིས་ཆགས་ཏེ་ད་ལྟའི་འདི་བཞིན་གྱུར་བ་ལགས་སོ།།
༣.ཧི་ཀྲིག་སྡེ་བ། །
སྡེ་བ་འདིའི་མིང་ལ་ཧི་ཀྲིག་ཐོགས་དོན་ནི། ཀན་སུའུ་ཧི་ཀྲིག་སྟེ། ཀ་
ཆུའི་ཁ་ཆེའི་ཨ་ཧུང་དམར་ལྡིང་དང་ཀའོ་ཨ་ཧུང་སོགས་ལོ་རབས་བཞི་བཅུའི་
ནང་ས་འདིར་འོང་ནས་གཞིས་ཆགས་པས་མིང་དེ་ལྟར་ཐོགས། དང་ཐོག་
ཁྱིམ་ཚང་བཅུ་ཡོད་པ་མཁར་གྱང་གཅིག་གི་ནང་དུ་བསྡད་ཡོད། ཕྱིས་སུ་རྒྱུ་
• 148.



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཁྱིམཁ་ཤས་ཀྱང་རབ་འོག་ནས་གནས་སྤར་ཏེ་འདིར་འོང་བས། ད་ལྟ་ཁྱིམ་
ཚང་ལྔ་བཅུ་ཡས་མས་ཤིག་ཡོད་དོ།།
༤. སྐྱེ་བ་སྡེ་བ།
ལོ་རབས་བཞི་བཅུའི་ལོ་འགོར། ཁྲི་ཀའི་སྐེ་བ་ནས་རྒད་པོ་བཀྲ་ཚེ་དང་
དཔོན་ཞིས་རིག་འཛིན་ཚེ་བརྟན་སོགས་ཁྱིམ་ཚང་བཅུ་ལྷག་འོང་ནས་འདིར་ས་
བཟུང་བས་མིང་ལ་སྐྱེ་བ་ཐོགས། དེ་རྗེས་རིམ་བཞིན་བཱ་ཡན་དང་གཅན་ཚ།
ཞིན་ཧེ་སོགས་ནས་རོང་བ་མང་བོ་འོང་སྟེ་སྐེ་བའི་སྡེ་གྲལ་དུ་ཞུགས་པས་སྐྱེ་བ་སྡེ་
བ་ཇེ་ཆེར་སོང་། ད་ལྟ་ཁྱིམ་ཚང་ལྔ་བཅུ་ལྷག་ཡོད།
༥.མཐའ་བ་སྡེ་བ། །
དང་ཐོག་འབྲོག་པ་དབུལ་བོ་མང་བོ་ཞིག་རྙེ་དགོན་པའི་ཉེ་ལོགས་སུ་
བསྡད་པས་མིང་ལ་མཐའ་བ་ཐོགས། རྗེས་སུ་ཁོ་ཚོས་ས་ཞིང་བཏབ་པས་ཞིང་
བར་གྱུར་བ་དང་། 1946ལོ་ཙམ་ནས་ལོ་བ་ཞོལ་མའི་རྟ་ལོ་ཚང་དང་ལྷ་བཟོ་
ཚང་ བཱ་ཡན་གྱི་སངས་རྒྱས་ཚེ་རིང་ཚང་། ནོའུ་ཞིས་ཚང(འབྲོག་པ)དྲེའུ་
སྟ་རེ་རྒྱལ་ཚང(འབྲོག་པ)ཚེ་རིང་བསམ་འགྲུབ་ཚང་སོགས་འོང་སྟེ་རྙེ་དགོན་
པའི་ཞིང་བ་བྱས། རྒྱ་མི་ལིས་སི་ཁྲོན་ཟེར་བ་ཞིག་མེན་ཧོ་རྫོང་ནས་འོང་ཞིང་།
རྙེ་ཚང་གི་ཞིང་བ་བྱས། རིམ་གྱིས་དུད་གྲངས་མང་དུ་འཕེལ་ནས་ད་ལྟ་ཁྱིམ་
ཚང་ལྔ་བཅུ་ཙམ་ཡོད།
༦. ལྕང་སྡོང་གོང་མ་སྡེ་བ།(ཁ་ཆེའི་རིགས)
ལྕང་སྡོང་གོང་མ་སྡེ་བ་ནི། ལོ་རབས་བཞི་བཅུའི་ནང་མ་ཀྲན་སན་
སོགས་མི་སྐོར་ཞིག་ལྕང་སྡོང་ཞོལ་མ་ནས་འོང་སྟེ་འདིར་བསྡད་ཅིང་རྗེས་སུ་
ལྕང་སྡོང་གི་བོད་ཁྱིམ་འགའ་ཡང་ཡོང་མོད། རྗེས་སུ་ཁོ་ཚོ་རྐྱེན་དབང་གིས་
• 149.



མང་རའི་ལོ་རྒྱུས།
ཕྱིར་སོང་། མ་ཀྲན་སན་ཟེར་བ་དེ་དང་ཐོག་བོད་ཡིན་ཀྱང་ཧན་ཀྲུང་ཡུན་གྱིས་
ཁོ་ཧེ་འགོར་ལོག་ཏུ་བཅུག་ཅིང་། བཱ་ཡན་དང་ཡ་རྫི་སོགས་ནས་ཁ་ཆེ་སྐོར་
ཁག་འགའ་ཡོང་ནས་གཞིས་ཆགས་པས་ལྕང་སྡོང་སྡེ་བ་དར་འཕེལ་བྱུང་།
གཞན་རྒྱ་ནག་ཁྱིམ་ཚང་འགའ་ཡང་མཆིས་པས། ད་ལྟ་ཁྱིམ་ཚང་དྲུག་ཅུ་ཙམ་
ཡོད། མ་ཀྲན་སན་ཧེ་འགོར་མ་ལོག་གོང་ལྕང་སྡོང་ལྷ་འབྲུག་ཅེས་མིང་གྲགས་
ཆེའོ།
༧.ན་རིན་སྡེ་བ།(ཁ་ཆེའི་རིགས)
ལོ་རབས་བཞི་བཅུའི་ནང་། སུལ་རྒན་མར་ཞོལ་དུ་བཱ་ཡན་ལ་ཆུ་ཐང་
ནས་ཁ་ཆེའི་མི་ཁྱིམ་སྐོར་ཞིག་འོང་ནས་བསྡད་ཅིང་། རྗེས་སུ་ཁོ་ཚོའི་ཁྲོད་ཀྱི་
མི་ཞིག་གིས་པོ་ཀྲང་ཁུར་བས་ལ་ཆུ་པོ་ཀྲང་ཟེར་ཞིང་མིང་གྲགས་ཆེ། ད་ལྟ་
ཁྱིམ་ཚང་ལྔ་བཅུ་མས་མས་ཤིག་ཡོད་ཅིང་ན་རིན་རུ་ཁག་དང་བོ་ཟེར། ད་ལྟའི་
ན་རིན་ཧྲེ་གཉིས་པ་བཱ་ཡན་གཡའ་ཆུ་ཐང་ནས་ཁ་ཆེ་པེ་པེ་སོགས་འོང་ནས་
བསྡད་ཅིང་དེང་སང་དུད་ཁྱིམ་ལྔ་བཅུ་ཡས་མས་དང་དེའི་ཞོལ་དུ་ན་རིན་ཧྲེ་
གསུམ་པ་སྟེ་ཞུང་དཔའ་ཡ་རྫི་ནས་ཡོང་བའི་མ་བཱ་ཞོ་སོགས་ཁྱིམ་ཁ་སྐོར་ཞིག་
ཡོང་སྟེ་གཞི་བཟུང་ཞིང་རྗེས་སུ་ཇེ་མང་དུ་གྱུར་ཏེ་ད་ལྟ་ཁྱིམ་ཚང་བརྒྱད་ཅུ་ཡས་
མས་ཤིག་ཡོད། དེའི་ཞོལ་དུ་ཡང་ན་རིན་སྐོར་ཞིག་སྟེ། དང་ཐོག་མགར་བ་
རྒྱ་ལྡང་སོགས་ཀྱིས་གཞི་བཟུང་ཞིང་ཕྱིས་ཁྱིམ་གྲངས་འཕེལ་ནས་ད་ལྟ་ཁྱིམ་ཚང་
དྲུག་ཅུ་ཡས་མས་ཡོད་དོ། །
༨.ཏུ་ལན་སྡེ་བ། །
1949ལོའི་ཟླ9ཚེས5ཉིན་བཅིངས་འགྲོལ་དམག་ཟི་ལིང་དུ་སླེབས་
པས། ཁྲི་ཀའི་པང་པིན་གྱིས་ཕམ་དམག་སྐོར་ཞིག་ཁྲིད་ནས་ཞིན་ཅང་བརྒྱུད་
• 150 .



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ། །
ཨ་རབ་ཏུ་འབྲོ་རྩིས་ཀྱིས་མཚོ་ནུབ་ཏུ་ལན་དུ་སླེབས། སྐབས་དེར་ས་དེའི་སོག་
པོ་དང་བོང་སྟག་ཚོ་བས་མཉམ་འབྲེལ་གྱིས་འགོག་རྒོལ་བྱས་པས་ཕན་ཚུན་བར་
ཤི་རྨས་ཚབ་ཆེན་བྱུང་། དེའི་སྐབས་ད་ལྟའི་ཏུ་ལན་གྱི་སྡེ་མི་རྣམས་ཤིའུ་རུག་
ཟེར་བར་ཡོད་སྟབས་འཐབ་འཁྲུག་དེའི་ཁྲོད་དུ་གཞུག་དགོས་བྱུང་། ཡིན་ན་
ཡང་ཁོ་ཚོ་འཁྲུག་ཟིང་དེར་ཡིད་སུན་ནས་བྲོས་བྱོལ་དུ་ཕྱིན་ཏེ་ད་ལྟའི་ཞིན་ཧེའི་
ས་ཐོག་བརྒྱུད་ནས་མང་རར་ཡོང་སྟེ་གནས་ཆགས་ཤིང་སྐུ་ཕྱོགས་སྒར་བ་ཚང་
ལ་མགོ་བཏགས་ཤིང་དེའི་ཞིང་བ་བྱས། ད་ལྟའི་བར་ལོ་ངོ་ལྔ་བཅུ་འགོར།
ད་ལྟ་ཁོ་ཚོར་ཁྱིམ་ཚང་བཞི་བཅུ་ལྷག་ཡོད་པ་དང་། སྡེ་མིང་ཡང་སྔོན་ཆད་
འོང་སའི་ས་མིང་རང་འཇགས་སུ་ལུས་ཏེ་ཏུ་ལན་ཟེར་རོ། །
༩.ལོ་བ་གོང་མ་སྡེ་བ།
ཐར་ཤུལ་སྤྱི་བཤེལ་ལུང་མདོ་ནས་ཕྱིང་དཀར་ལྷུན་པོའི་ལྷ་ཞོལ་དུ་
གནས་སྤར་རྗེས་སུ་ལོ་བས་རུ་སྐོར་གོང་ཞོལ་གཉིས་བགོས་ཏེ་སྤྱི་ལོ1933ལོར་
ལོ་བའི་གནས་བརྟན་དང་། བཀྲ་ཤིས་སྐྱབས། བྱང་སེམས། ཆོས་སྐྱིད།
མགོན་པོ་བཅས་དུད་ཁྱིམ་ལྔ་དང་ཁྲི་ཀ་ནས་འཚོ་ཐབས་མ་བྱུང་བར་གནས་
འདིར་ཡོང་ནས་ལོ་བའི་དཔོན་ལ་མགོ་བཏགས་པའི་རྒྱ་རྡོ་ཚེ་དང་རྒྱ་ཡི་དམ་
ཚང་བཅས་ཁྱིམ་ཁ་བདུན་གྱིས་མཁར་ཁྱིམ་བཟུང། སྤྱི་ལོ1933ལོར་གཙན་
ཚའི་ལྷ་ཆུང་གི་དོ་རྒྱུ་ཨ་ཞང་ཞེས་པ་ནད་བགེགས་ཀྱིས་སྡོད་མ་ཐུབ་པར་ལོ་བར་
ཡོང་མོད་བཞི་མ་ཆགས་པར་འཇག་རི་སུམ་མདོར་སོང་ནས་ལོ་གསུམ་ལ་བསྡད།
དེ་ནས་ཐར་ཤུལ་གོང་བ་བླ་མའི་ཞིང་བ་བྱས། ལོ་ལྔ་འགོར་རྗེས་ཕྱིར་ཡོང་ནས་
ལོ་བའི་སྡེ་གྲལ་དུ་ཞུགས། སྐབས་དེར་ཧྲིལ་མོ་སྡེ་བའི་འབུར་ཞིང་ཚོ་བའི་བད་
མ་ལྷུན་འགྲུབ་ཀྱི་གཡོག་མོ་ཞིག་དེར་མ་བསྡད་པར་ཤིང་ལོ་ཚོ་བའི་ཚེ་རིང་རྡོ་རྗེ་
151 •



མང་རའི་ལོ་རྒྱུས།
ཚང་ལ་མནའ་མར་སོང་བས་པདྨ་ལྷུན་འགྲུབ་ཀྱིས་ཚེ་རིང་རྡོ་རྗེ་བསད་པ་དང་
ཤིང་ལོ་ཚང་གིས་པདྨ་ལྷུན་འགྲུབ་བསད་རྗེས། བསྟན་འཕེལ་དང་མགོན་པོ་
ཚེ་རིང་། ལྷམ་འདེབས། རིན་ཆེན། འཇམ་དབྱངས་བཅས་དོ་རྒྱའི་ཁྱིམ་ཁ་
འདི་དག་སྤྱི་ལོ1946ལོར་ཡོང་ནས་སྡེ་གྲལ་དུ་ཞུགས།སྡེ་འདིའི་རྒྱུ་ཚང་གཞན་
དག་ནི་མ་པུའུ་ཧྥང་གིས་མང་འབའ་བྱ་གསུམ་གྱི་དཔོན་པོར་བསྐོས་པའི་ཧན་
ཏེ་ཧྲིན་གྱི་བཀོད་སྒྲིག་ལྟར1940ལོ་ནས་གནས་འདིར་ཡོང་བ་ཡིན་ཏེ་དེ་ཡང་
ཐོག་མར་རྒྱ་ཡུན་ཅ་པོ་དང་ཟེ་བེ། ཁེ་ཏེ་བཅས་ཁྱིམ་ཁ་གསུམ་ཡོང་ཞིང
1946ལོར་རབ་འོག་ནས་ཡོང་སྟེ་སྡེ་འདིའི་སྡེ་གྲལ་ལ་ཞུགས་པ་བཅས་ཀྱིས་སྡེ་
བ་ཆེན་པོ་ཞིག་ཏུ་གྱུར་ནས་ལོ་བ་གོང་མ་ཞེས་གྲགས་པ་ཡིན་ནོ།།
༡༠.ལོ་བ་ཞོལ་མ་སྡེ་བ།
ལོ་བ་ཞེས་པ་ཆེན་པོ་ལྡོང་གི་རིགས་ལས་མཆེད་ཅིང་ངག་རྒྱུན་དུ། སྟོད་
ན་རྒྱ་བཟའ་ལོ་བ། བར་ན་ལོ་ཁོག་ལོ་བ། སྨད་ན་ཀ་རིང་ལོ་བ་ཞེས་གྲགས་པ་
འདི་རྩ་བ་གཅིག་ལས་གྱེས་པའི་ཡལ་ཀ་ལྟར་སྨད་ཀྱི་ཀ་རིང་ལོ་བ་སྐོར་ཞིག་ཡོང་
སྟེགཅན་ཚའི་མར་ཁུ་ཐང་ལོ་བའི་དགུན་ས་དང་སྣང་ར། ཡང་ཆུང་སོགས་
དབྱར་ས་བྱས་ཏེ་བསྡད། དེ་ནས་ཡར་འོང་ཏེ་གཞི་བཟུང་བར་ལོ་བར་གྲགས།
དེ་ལས་ནང་ཁྱོད་ཀྱིས་སོ་སོར་ཐོར་བ་མང་རའི་ལོ་བ་དང་། གསེར་ཐང་ལོ་བ།
མཚོ་སྔོན་པོའི་ལོ་བ། ས་གྲུ་བཞིའི་ལོ་བ་སོགས་ལོ་བདུམ་ཁ་བརྒྱད་ཅུར་གྲགས།
འདིར《མདོ་སྨད་ཆོས་འབྱུང》ལས། མང་རའི་མཁའ་འགྲོ་མ་བརྒྱ་རྩ་བརྒྱད་
དུ་གྲགས་པ། ས་དམར་འདྲེས་བའི་བྲག་རི་མང་བོ། གཉན་ཆ་ཆེ་བས་བགྲང་
མི་རུང་ཞེས་གསུངས་ཤིང་། ཇི་སྐད་དུ་ལ་མོ་ཡོངས་འཛིན་བློ་བཟང་མཁས་
གྲུབ་རྒྱ་མཚོའི་ཞལ་སྔ་ནས། ནེའུ་གསེང་གཡུ་ཡི་མཎྜལ་ཡངས་བའི་གཞིར།།
• 152 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
རིན་ཆེན་གསེར་ཕྱེའི་ཚོམ་བུ་བཀོད་འདྲའི་མདུན།། ཡིད་འཕྲོག་རི་བོ་ཕྲེང་
བསྟར་བསྒྲིགས་པ་ལ། གང་སྐུའི་སྣང་བརྙན་བརྒྱ་ཕྲག་རྣམ་པར་བཀྲ། ཞེས་
བསྔགས་པ་བརྗོད་པའི་ལྷ་ཞོལ། མང་ཆུ་དང་ཉེ་བ་ཤེལ་ལུང་མདོར་སྔར་ལ་
མོའི་ཨུངྒེ་བཟུང་ཞིང་རྒྱལ་དབང་བདུན་པའི་བཞུགས་ཁྲིའི་ཉེ་སར་ཆགས་པའི་
ལོ་བ་ཞེས་བའི་ལོ་རྒྱུས་འཆད་པ་ལ། ལོ་ཁོག་ལོ་བ་ཞེས་པའི་མངའ་སྡེར་སིལ་
གཞུང་དང་། རྨེ་རུ་གོང་ཞོལ། ལོ་བ་བཅས་སྡེ་བ་བཞི་དང་ལོ་བ་ལའང་ཡར་
ཀ་མར་ཁ་ཞེས་པའི་ཁག་གཉིས་ལས་སྔར་འདད་མགོ་གཅིག་པའི་ཚོ་བ་བཞི་སྟེ་
ཁྱོག་ཁྱོག་ཁ་དང་ས་དཀར་སྐྱེ། ཁྲག་ལྡུག་ཚང་། དཔོན་ཚང་ཚང་ཞེས་པའི་
ཚོ་བ་བཞི་ཡོད། 1879ལོར་ལོ་བའི་ཡར་ཁའི་སྡུག་རིས་དང་སིལ་གཞུང་ཚེ་
བརྟན་གཉིས་ཀྱིས་ལོ་བའི་ཞན་ཁུང་དུ་ཞ་ཉེ་བརྩད་དེ་སིལ་གཞུང་ཚེ་བརྟན་གྱི་
རལ་གཡུ་བཅག་པར་གཟུ་བཤད་དེ་ཚེ་བརྟན་ལ་ར་ཞིག་སྟེར་རྒྱུ་བྱས་ཀྱང་། མ་
བྱིན་པས་སིལ་གཞུང་ཚེ་བརྟན་ཚང་གིས་ལོ་བའི་སྡུག་རིས་གསོན་པོར་བཟུང་།
སྡུག་རིས་ཀྱི་ཨ་ཁུ་གཉིས་ར་མདའ་རྒྱུགས་པ་གཅིག་བསད་རྗེས་སྡུག་རིས་ཤོར་
ཞིང་ལོ་བཅུ་དགུར་འཐབ་རེས་བྱས་པས་ཕན་ཚུན་གཉིས་ཀའི་མི་དགུ་བསད་པ་
སོགས་ཤི་རྨས་མང་དུ་བྱུང་།
1896ལོར་དགེ་འདུན་དང་མགོན་པོ། གནམ་ རྩེ་རྒྱལ། གུ་རུ།
སྡུག་རིས། འབའ་རིང་། ལྕགས་ཐར་སོགས་ཆག་ཆག་ཁ་དང་ས་དཀར་སྐེ་
གཉིསཀྱི་ཁྱིམ་ཁ་བདུན་སྟོན་ཏོག་ཀྱང་མ་བླངས་པར་རྨ་ཆུའི་གྲུ་ཁ་བརྒྱུད་དེ་
དཔའ་ལུང་གཤོང་ཞན་ཇོ་ཤར་དུ་སོང་ནས་ལོ་གཉིས་ལ་བསྡད། དེ་ནས་སྒོ་
མེའི་ཞིང་ཁར་ཡོང་ནས་དཔོན་པོ་དབང་ཆེན་འབུམ་ལ་མགོ་བཏགས། དེ་
ནས་མེ་མདའ་གཡར་ནས་གྱོད་ཡར་ཇག་བྱས་ཏེ་རྒྱུ་ནོར་མང་བོ་ཕྲོགས། རྗེས་
• 153 •



མང་རའི་ལོ་རྒྱུས།
ནས་ཀྱང་དཔོན་པོ་དབང་ཆེན་འབུམ་གྱི་ངག་བཀོད་ལྟར་དམག་ལྟ་བ་ཁྲིད་ནས་
གྱོད་ཡར་དམག་དྲངས་ཏེ་ལོ་བའི་བུ་བཞི་ལག་ཐོ་དང་སྨན་པའི་ཁྱིམ་ཁ་གཉིས་
ཀྱི་རྒྱུ་ནོར་འཕྲོག་ཅིང་ཁང་ཁྱིམ་མེར་བསྲེགས།
ས་དེར་ཆུ་དཀོན་པས1913ལོར་ཐར་ཤུལ་རིན་པོ་ཆེར་ལུང་བསྟན་
ཞུས་ནས་དགེ་འདུན་དང་མགོན་པོ། གནམ་རྩེ་རྒྱལ། གུ་རུ། སྡུག་རུས་
བཅས་ཁྱིམ་ཁ་ལྔ་མང་རར་ཡོང་སྟེ་གནས་འདིར་གཞི་བཟུང་། མི་བཅུ་གསུམ་
ཙམ་གྱིས་ས་རྒོད་མུའུ་སུམ་ལྷག་རྨོས་ཤིང་ལོ་གཉིས་ཙམ་གཞུ་འདོམ་སྟོང་ཕྲག་
ཡོད་པའི་རྐ་གོང་ཞོལ་གཉིས་ཀ་ལས་ཏེ་ཞིང་ཆུ་མར་བསྒྱུར། ལ་མོ་ཞབས་དྲུང་
དཀར་བོར་ཞུས་ཏེ་ཁོང་གི་ཁྲལ་བར་ཁས་བླངས་ཤིང་ཤར་དཔའ་རིས་ས་དཀར་
ཚུན་ཆད། ལྷོ་བ་རིང་མན་ཆད། ནུབ་ཚ་དབུགས་ཞོལ་མའི་ཚུན་ཆདབྱང་རྡོ་
མན་ཆུང་མན་ཆད་བྱིན་ཏེ་ལོ་བའི་ཨ་ཧྥུ་རྒྱལ་སྡེ་དཔོན་དུ་བསྐོས། འབྲོག་པས་
རྐུ་ཇག་གི་རྐྱེན་ཀླུ་ཏ་མེན་ཆན་ཧུ་དང་ཤག་པོ་བསྒྲིགས། དེ་བས་ཨ་ལགས་
བཟོད་པས་དེར་རྐྱེན་བྱས་ཏེ་ལོ་བར་དམག་བརྒྱབ་ནས་རྒྱུ་ནོར་འཕྲོག་ཅིང་ར་
ལུག་ཚང་མ་བཤས།བུད་མེད་ཀྱི་རྒྱན་ཆའང་འཕྲོག་སྟེ་ལོ་བའི་དོན་འགྲུབ་བཟུང་
སྟེ་ཞབས་འོག་ཏུ་ཁྲིད་པ་ལོ་བའི་ཨ་ཧྥུ་རྒྱལ་དང་བྱང་སེམས་གཉིས་ཀྱིས་ཕྱིར་
འཕྲོག་དུས་ཀླུ་དཔོན་པོ་བཀའ་ཡེས་དམག་ཁྲིད་དེ་སུལ་རྒན་བར་དུ་ཡོང་མོད།
ལོ་བའི་དགེ་འདུན་སོང་ནས་ཡོང་ན་ཕན་ཚུན་མི་བཟང་ཚུལ་ཞུས་ཏེ་ཕྱིར་འགྲོ་
རུ་བཅུག རྗེས་སུ་ལ་མོ་ཞབས་དྲུང་གིས་ལོ་བའི་རྒད་པོར་ཁག་མེད་ཅེས་
གསུངས། དཔོན་ཚང་ལ་ཆེད་དུ་སྒེར་ཞིང་གནང་། རྗེས་སུ་གནམ་རྩེ་ལོ་བའི་
ཨ་བྷུ་རྒྱལ་གཉིས་མ་མཐུན་པས་འབལ་གཞུང་དུ་སོང་། ཀ་རིང་མགོན་པོ་དང་
གྱོད་ལ་ཐུག་པས་རྒྱ་ཚང་བྱམས་པ་བསད་དེ་གསེར་ཐང་དུ་སོང་ནས་གཞི་
• 154.



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
བཟུང་། རྗེས་སུ་ཁྱིམ་ཚང་གསུམ་གྱིས་རྙེ་ཐམས་ཅད་མཁྱེན་པ་དང་འཇའ་མོ་
དཔོན་སློབ། ཆོས་རྗེ་རིན་པོ་ཆེ་གསུམ་གྱི་ཞིང་བ་བྱས། དེ་བས་གཉེར་བ་
མགོ་ཟིང་གིས་ཐར་ཤུལ་དཔོན་པོ་བསད་དུས་ཐར་ཤུལ་ཚོ་གསུམ་གྱིས་མང་རའི་
རོང་བ་དག་ལ་དམག་བྱས་ཏེ་བཅོམ་འཕྲོག་བསྲེགས་གསུམ་བྱས་ནའང་འདིར་
གནོད་སྐྱོན་ཅི་ཡང་བྱུང། གྲམ་པའི་ཕར་ཁར་རྒྱུ་ཞིག་བསྡད་པ་དེས་བོད་ཡིན་
ཁུལ་གྱིས་མ་ཎི་བཏོན་པར་རྒྱུ་མ་ཎི་ཟེར་བ་རིམ་བཞིན་ས་ མིང་དུ་འབྱོར།
1918ཡས་མས་སུ་སྡེ་འདིར་ཁྱིམ་ཁ་སྐོར་ཞིག་ཡོང་བ་ལོ་བའི་ཨ་ཧྥུ་རྒྱལ་གྱིས་ལ་
མོ་ཞབས་དྲུང་ལ་ཞུས་ནས་ཁྲལ་བ་བྱས་ཏེ་དེར་གཞི་བཟུང་། ཨ་ལགས་ཀོའུ་བ་
ཚང་བྲག་དཀར་སྤྲེལ་རྫོང་ལ་ཕེབས་དུས་ལོ་བའི་གྱོད་འདི་བཤད་རྩིས་ཀྱི་
དགོངས་བ་ལྟར་ལོ་བའི་སྐོར་ཞིག་གཅན་ཚར་གཟུ་བཤད་པར་སོང་བར་གཞོན་
ནུ་ཞིག་གིས་རང་གི་ཕ་ཡི་རོ་སྦྱིན་དུ་ལོ་བའི་ཨ་བྲུ་རྒྱལ་ལ་ལྐོག་ཏུ་གྲིས་གཙགས་
ཏེ་བསད་པས་སྤྱོད་འདུམ་མ་ཐུབ་པར་ཕྱིར་འོང་སྟེ་ཨ་ཁུ་གནས་བརྟན་སྡེ་
དཔོན་དུ་བཞུགས།
1933ལོར་ཁྱིམ་ཚང་བདུན་གྱིས་རུ་གོང་མ་ཆགས་ཤིང་། 1937ལོར་
ཨ་ལགས་ཀོའུ་བ་ཚང་གིས་གྱོད་འདི་བཟླུམ་པར་ཆེད་དུ་བོས་པ་བཞིན་ལོ་བས་
སྒོ་མེ་ན་ཡོད་པའི་ལོ་བའི་ཨ་ཁུ་ལྕགས་ཐར་ཁྲིད་དེ་ལོ་ཁོག་ལོ་བར་སོང་ནས་ཤེས་
བཞིན་དཔོན་པོ་སོགས་ཀྱི་མདུན་དུ་སྤྱོད་འདུམ་ཏེ་སྟོང་ལ་མཛོ་ཞིག་བླངས་ཤིང་
པཱ་དྲུག་དང་མགོན་པོ་རྡོ་རྗེ། རྟ་ལོ། ཆོས་དར་རྒྱལ། སྟོན་པ་སྐྱབས། རིག་
འཛིན། ལྷ་ཐོ། རྟ་མགྲིན་རྒྱལ། ཆེར་ཕྱིན་རྟ་ལོ་བཅས་ཁྱིམ་ཁ་དགུ་ཁྲིད་
འོང་ནས་གཞི་ཆགསསོ། །
གཞན་ལོ་བ་འདིར་གྲགས་ཆེ་བའི་མི་སྣ་གཉིས་ཡོད་པ་ནི་ལོ་བའི་བླ་མ་
• 155.



མང་རའི་ལོ་རྒྱུས།
བསྟན་འཛིན་རྒྱ་མཚོ་སྟེ་ཡོངས་གྲགས་སུ་ལོ་བའི་བླ་མ་དྲེལ་མགོ་ཟེར་བ་དེ་དང་།
བྱང་སེམས་གྲོ་ད་མར་ཟེར་བ་གཉིས་ཡིན། ཁོང་རྟེན་དགེ་སློང་ཡིན་ལ་སྔགས་
དང་ནུས་མཐུ་ཡིས་དུར་དུ་བྱ་འབོད་དང་གདོན་བྱད་གྲོལ་སོགས་ལ་དབང་དུ་
བསྒྱུར་ཅིང་ཚུལ་ཁྲིམས་མིག་འབྲས་བཞིན་སྲུང་བ་ཞིག་ཡིན་ནའང་ཇག་པ་
ལུགས་མེད་འཁྱམ་པོ་ཁྲེལ་མེད་སོགས་ལ་ཐུག་དུས་གཉོམ་ཆུང་གི་རྒྱབ་རྩར་
ལངས་ཏེ་མི་བླངས་ནས་མི་ལ་རྒྱུག་པ་ཞིག་ཡིན་པས་སྙན་པ་ཕྱོགས་སུ་རྒྱས་ཤིང་
འདིའི་སར་སུས་ཀྱང་ལུགས་མེད་ཀྱི་བྱ་བ་བྱེད་མི་ཐུབ། བྱང་སེམས་གྲོ་དམར་
ནི་ཁོང་གི་གཅུང་བོ་ཡིན་ཏེ་སྔར་ཀོའུ་བ་དགོན་པའི་ཤ་འཆམ་རྩེད་མཁན་ཡིན་
པས་རྩལ་དང་ལྡེམ་མྱུར་རྒྱས་ཤིང་རྗེས་སུ་གྲི་ཆུང་དང་མདུང་སོགས་ཀྱི་རྩལ་
སྦྱངས་ཏེ་ཐུན་མོང་མིན་པའི་དྲག་རྩལ་ཞིག་རྒྱས། ཚག་ག་རྒྱ་སུའི་མི་སུམ་ཅུས་
གྲི་བར་ལ་བླངས་རུང་རྨ་ཤུལ་ཙམ་ཡང་གཏོད་མ་ཐུབ་ཅིང་ཁོ་རྣམས་ལ་རྨས་
སྐྱོན་ཚབས་ཆེན་བྱུང་བ་སོགས་ལོ་རྒྱུས་མང་དུ་སྣང་། ཕངས་བ་ཞིག་ལ་དྲག་
རྩལ་དེ་རེ་གཉིས་ལ་ཁྲིད་ཀྱང་རྒྱུན་ཆད་པར་གྱུར།
༡༡.མཆོད་རྟེན་ཐང་སྡེ་བ། །
མཆོད་རྟེན་ཐང་སྡེ་བའི་ཐོག་མའི་གཞི་འཛིན་མཁན་ནི་ཞབས་དྲུང་
ཚང་གི་གཉེར་བ་མགོ་ཟིང་ཞེས་པ་དེ་འོང་ནས་འདིར་མཁར་བསྐོར་ནས་བསྡད།
རྗེས་སུ་ཁོས་མི་འགའ་གྲོགས་སུ་སྦྲན་ནས་ཐར་ཤུལ་དཔོན་པོ་སྟོབས་ལྡན་བསད་
པས་ཀླུའི་དཔོན་པོས(ཀླུའི་རྒྱལ་བོ)ཐར་ཤུལ་ཚོ་གསུམ་གྱི་དམག་ཆེན་དྲངས་
ཏེ་མང་གཞུང་གི་རོང་སྡེ་ཕལ་ཆེར་རྨ་འགྲམ་བར་དུ་དེད་ཅིང་། གཉེར་བ་མགོ་
ཟིང་གི་ཁང་བ་གཙོས་རོང་བའི་སྡོད་ཁང་དང་གཡུལ་ཁ་ཡོངས་རྫོགས་མེར་སྲེག་
བཏང་། མི་རེ་གཉིས་ཀྱང་བསད་པས་མང་རའི་རོང་འབྲོག་བར་སྡེ་གཟར་
• 156 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཆེན་པོ་བྱུང་།
ཕྱིས་སུ་སྟོབབྱིན་ནས་ཕན་ཚུན་བར་འགྲིག་མཐུན་བྱུང་བས་རོང་སྡེ་
རྣམས་སྔར་མལ་དུ་འོང་ན་ཡང་། གཉེར་བ་མགོ་ཟིང་མདའ་བཞིར་བསྡད་
པས། ཁོའི་མཁར་ཤུལ་དུ་སྐུ་ཕུག་སྲེ་ལྡང་ཟེར་བས་ཁང་བ་ཕིབས་ཏེ་ཁྱིམ་གཞི་
བཟུང་། སྐུ་ཕུག་སྲེ་ལྡང་གི་མིང་དངོས་ལ་སྒྲོལ་མ་ཚེ་རིང་ཟེར་ཞིང་ཁོ་གཅན་
ཚའི་སྐ་ཕུག་གི་ཡིན་ཡང་དེར་མི་ཞིག་བསད་པས་བོད་བྱ་ཚང་ཟེར་བར་ཡུལ་
བྱོལ་དུ་འོང་། དེར་ཡང་མི་ཞིག་བསད་སྟབས་མང་རའི་ཐུར་སྤྲུལ་དུ་འོངས་
ནས་རེ་ཞིག་བསྡད་རྗེས་ད་གཟོད་མཆོད་རྟེན་ཐང་དུ་སླེབས་ཏེ་དེར་གཞིས་
ཆགས་སོ།
མཆོད་རྟེན་ཐང་ཞེས་པའི་ས་མིང་ཇི་ལྟར་ཐོགས་ཚུལ་ནི། སྔོན་ཆད་ས་
འདིར་མཆོད་རྟེན་ཆེན་པོ་ཞིག་ཡོད་སྟབས་མིང་དེ་ལྟར་ཐོགས། ཡིན་ན་ཡང་།
མཱ་པུ་ཧྥང་གི་མང་རར་སྡོད་པའི་ས་གནས་དཔོན་རིགས་མཱ་ཏཱ་ཧེ་ཅུས་ཀྲང་ཟེར་
བ་དེས་གཏོར་བཤིག་བཏང་ཞིང་ནང་རྟེན་རིན་པོ་ཆེ་རྣམས་ཁོ་རང་གིས་བདག་
གིར་བཟུང་། རྗེས་སུ་ལོ་བའི་མཚམས་པས་སྣེ་ཁྲིད་དེ་ཞིག་འཆོས་བྱས། ཡིན་
ཡང་འགྲུབ་ལ་ཉེ་དུས་སླར་ཡང་གས་ཀ་ཆེན་པོ་ཤོར་བས་ཡང་བསྐྱར་བཞེངས་
དགོས་བྱུང་སྟེ་རྟེན་བརྟེན་པ་ཡོངས་སུ་རྫོགས་པ་ལེགས་འགྲུབ་བྱུང་། ས་ཁྱི་
ལོའི་དུས་འགྱུར་ཡ་ང་བའི་ཁྲོད་རྨེག་མེད་དུ་བཏང་ཡང། ད་ལྟ་སླར་ཡང་
བསྐྱར་ལས་བྱས་ནས་སྡེ་འདབས་སུ་དཀར་བོང་ངེར་བརྗོད་འདུག །
མཆོད་རྟེན་ཐང་སྡེ་བའི་ཐོག་མའི་ས་འཛིན་མཁན་གྱི་སྡེ་འབངས་དུད་
ཚང་བརྒྱད་ཡོད་དེ། སྐ་ཕུག་ཁྱིམ་ཚང་གཉིས་དང་དཀོན་མཆོག་ཐར་ཚང་།
ལྷ་ཡག་ཚེ་རིང་ཚང་སོགས་ཡིན།
• 157：



མང་རའི་ལོ་རྒྱུས།
སྐབས་ཤིག་ནས་བཟུང་མཆོད་རྟེན་ཐང་འདི་མང་གཞུང་གི་སྲིད་འཛིན་
ལྟེ་བ་ཞིག་ཏུ་གྱུར་ཏེ། མ་པུ་ཧྥང་གི་ས་གནས་ཁྲལ་བསྡུ་དཔོན་པོ་མ་ཏ་ཧེ་ཟེར་
བ་དེས་ས་འདིར་ཅུས་བཙུགས་ཤིང་ཁོ་རང་ཅུས་ཀྲང་ལ་བསྡད་ནས་ས་འདིའི་
མང་ཚོགས་ཀྱི་ལག་ནས་ཁྲལ་དང་འུ་ལག་བསྡུས་ཏེ་ས་འདིའི་མང་ཚོགས་ལ་
བཙན་དབང་བསྒྱུར། དེ་རྗེས་ལ་མོ་ཚང་གི་ཡབ་ཀྱི་སྤུན་ཆུང་བ་སྒར་བའི་འོད་
སྲུང་ཟེར་བ་དེ་ས་འདིར་འོངས་ནས་མང་འབལ་བྱ་གསུམ་གྱི་སྡེ་དཔོན་བྱས།
ཟི་ལིང་ནས་ཆན་ཧུའུའི་ཐོབ་བྱིན། ཁོ་ནི་མང་རའི་ཆན་ཧུའུ་དཔལ་ལྡན་ཟེར་
བ་དེ་ཡིན་ནོ། བ་ཡན་སྡོང་རྒན་ཐང་སྡེ་བ་ནི་ལ་མོ་བློ་གྲོས་རྒྱ་མཚོའི་ལྷ་སྡེ་ནང་
མ་ཞིག་ཡིན། རྒྱ་རུ་ཅག་ཧེ་སྡེ་དང་ཁད་ཉེ་སྟབས་མ་པུ་ཧྥང་གི་དཔོན་ཁག་
འགས་སྡེ་བའི་ས་ཞིང་འང་བོ་བཙན་འཕྲོག་བྱས་རྐྱེན་ལ་མོ་སྒར་གཞུང་གིས
1930ཡས་མས་སུ་མཆོད་རྟེན་ཐང་འདིར་ཁྱིམ་ཚང་ཉི་ཤུ་རྩ་གྲངས་གཞི་
ཕབས། དེར་སྡེ་བ་འཕེལ་རྒྱས་བྱུང་སྟེ་ད་ལྟ་ཁྱིམ་ཚང་མང་བོ་ཡོད། དེར་ད་
ལྟ་མང་ར་ཞང་སྲིད་གཞུང་ལྷམ་མེར་ཆགས་ཡོད། ས་བྱས།
༡༢.ཧོར་རན་སྡེ་བ།
མང་རའི་གཞུང་དུ་ཆགས་པའི་ཧོར་རན་ཁ་སོ་མ་དང་། གྲོག་ར། སྐེ་
ཐ་མ་སྟེ་ཧོར་རན་ཚོ་ཏིང་གསུམ་པོ་འདི་ཉིད་གང་ལས་ཆད་པའི་ཁུངས་ནི། ད་
ལྟའི་ཞུན་ཧྭ་རྫོང་གི་ཧོར་རན་ཞོལ་མ་ཡིན་ལ། ཧོར་རན་ཞོལ་མའི་སྙིང་དཀར་
སོགས་ཀྱིས་ཧོར་རན་གོང་མའི་མི་ཞིག་བསད་པའི་རྐྱེན་གྱིས་རང་གི་ཚ་བོ་ཧོར་
རན་རྒྱ་ལོ་དང་། ཐར་ལོ། རྒྱ་མཚོ་གསུམ་ཁྲིད་ནས་ཡུལ་བུད་དེ་ད་ལྟའི་གུང་
ཧོ་རྫོང་གི་ས་གྲུ་བཞི་རུ་འོངས་ཏེ་དེར་གཞི་ཆགས་ནས་བསྡད། དེ་ནས་ཇག་
ལས་སོགས་ཀྱིས་སླར་ཡང་ཡུལ་བུད་དེ་རྨ་འགྲམ་དཀར་མོ་གཡས་འཁྱིལ་གྱི་
• 158 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
མཆོད་རྟེན་སྡེ་བར་འོངས་ནས་བསྡད། དེར་མཆོད་རྟེན་གྱི་མི་ཞིག་བསད་
པས། ཡང་བསྐྱར་ཞང་ཧེ་རྫོང་གི་ལྕམ་མོ་དམར་མོ་ཟེར་བར་སོང་ནས་རེ་ཞིག་
བསྡད་རྗེས། འབྲོང་ཐུ་རུ་སླེབས་ཤིང་དེར་གཞི་བཟུང་ནས་ས་ཞིང་འདེབས་
ལས་བྱས་ཏེ་ལོ་ངོ་འགའ་ཞིག་ལ་བསྡད། དེ་རྗེས་འབལ་གཞུང་གི་ཤ་བྲང་ཚོ་
དྲུག་གི་མི་ལྕགས་ཐར་ཟེར་བར་མནའ་ཤག་བསྒྲིགས་ཏེ་དེ་དང་མཉམ་དུ་དེལ་
རྒན་རྒྱུད་ཞག་ནས་བསྡད། དེ་དུས། མང་རའི་གཞུང་དུ་སོ་ནམ་གྱི་ལས་
གཉེར་སའི་ས་ཆ་ཤིན་ཏུ་བཟང་བོ་ཡོད་པ་ཤེས་ནས་དེར་འགྲོ་བའི་འདུན་པ་
སྐྱེས་ཤིང་། སྐབས་དེ་དུས་མཚོ་སྔོན་གྱི་སོག་པོའི་སྟོབས་ཤུགས་ཞན་དུ་སོང་བ་
དང་། དེ་དང་བསྟུན་ནས་འབལ་གཞུང་དང་མང་ར་ས་ཆར་སྡོད་པའི་སོག་སྡེ་
དག་ཀྱང་བོད་སྡེ་རྣམས་ཀྱི་སྣ་མ་བརྟེན་པར་མཚོ་བྱང་སོགས་སུ་འགྲོ་དགོས་
བྱུང་བས། ལ་མོ་ཚང་གི་རུ་སྡེའང་དེ་དང་ལྷན་དུ་མཚོ་སྔོན་སྤྱི་ཐར་ཤུལ་ཚོ་
གསུམ་གྱི་རུ་སྡེས་ཁྱབ་ཡོད་ལ། མང་རའི་ཆབ་སྲིད་ཀྱི་བདག་པོ་ཀླུའི་དཀའ་ཡེ་
བཙན་པོ་མ་ཡིན་པས། ཧོར་རན་སྙིང་དཀར་གྱིས་རང་གི་རུ་སྡེ་ཁྲིད་ནས་མང་
རར་འོངས་ཤིང་ཀླུའི་དཀའ་ཡེ་ལ་མགོ་བཏགས། 1903ལོར་ད་ལྟའི་ས་འདི་
བསླངས་ནས་དེར་སྡེ་བ་ཆགས་ཏེ་བསྡད། དེ་དུས་ཧོར་རན་རྒྱ་ལོ་ལོ་བཅོ་
བརྒྱད་ཡིན་ཡང་། སྡེ་མགོ་འཛིན་པ་ལ་མཁས་བས་ཀླུའི་དཀའ་ཡེས་ཀྱང་ཧོར་
རན་རྒྱ་ལོ་བུ་ཟེར་བ་རེད་ཅེས་བསྔགས་བརྗོད་གནང་མྱོང་། དེ་ནས་ཐོག་མར་
མཐའ་དཀར་ལྡང་གི་རྩ་ནས་གཞི་བཟུང་ཞིང་ས་ཞིང་འདེབས་ལས་ཀྱིས་འཚོ་བ་
རོལ། ཧོར་རན་རྒྱུ་ལོས་གཉེར་བ་མགོ་ཟིང་གི་ཆུང་མ་སྣང་རའི་ཆོས་མོ་འཚོ་
ཟེར་བ་ཕྲོགས་ནས་རང་གི་ཁྱིམ་ཐབ་ཏུ་བསུས་པ་དང་། ཁོ་རང་ཧོར་རན་སྡེ་
བའི་དཔོན་པོར་གྱུར་ཏེ་ཁ་ལས་རླུང་རྟ་ཤིན་ཏུ་དར། གྲོག་རའི་ས་སྔོན་ཆད་
• 159 •



མང་རའི་ལོ་རྒྱུས།
འབེར་རྩའི་པད་རྡོར་གྱིས་བཟུང་ཡང་། ཁོ་ས་ཆ་གཞན་དུ་འགྲོ་ཁར། ས་དེ་
ཧོར་རན་རྒྱ་ལོ་ལ་སྤྲད། ལ་མོ་སྐུ་ཕྲེང་བདུན་པ་རྗེ་དགེ་འདུན་བསྟན་འཛིན་
ནོར་བུས་མང་རའི་སྲིད་དབང་བཟུང་རྗེས། ཧོར་རན་དཔོན་པོས་ཀྱང་ཁོང་
ལ་མགོ་བཏགས་ཏེ་བཀའ་ལུང་དང་དུ་བླངས་ནས་ཁྲལ་དང་འུ་ལག་རྒྱུགས་པ་
སོགས་བྱས་ཤིང་། སྲུང་མ་ཡང་ལ་མོ་ཚང་གི་བསྟེན་པ་དཔལ་མགོན་ཞལ་བཞི་
བ་བསྟེན་ཅིང་ད་ལྟའི་བར་སྔར་མུས་བཞིན་གནས་སོ།། སྐབས་དེ་ཙམ་ན།
ཐར་ཤུལ་སྡེ་བའི་ཕྱུགས་ཟོག་རྒྱུན་དུ་ཧོར་རན་གྱི་ཞིང་ནང་དུ་སོང་བས། དེ་ལ་
བརྟེན་ནས་ཐར་ཤུལ་དང་ཧོར་རན་བར་མི་འཆམ་པ་བྱུང་ཞིང་། ཉིན་ཞིག་
ཐར་ཤུལ་དཔོན་པོ་སྟོབས་ལྡན་གྱིས་ལུག་ཁྱུ་ཧོར་རན་གྱི་ཞིང་ནང་དུ་བརྒྱབ་
པས། ཧོར་རན་ལྕགས་ཐར་དང་ཧོར་རན་རྒྱུ་ལོ་གཉིས་ཀྱིས་གཉེར་བ་མགོ་
ཟིང་དང་ལྷན་དུ་ཐར་ཤུལ་སྟོབས་ལྡན་ལ་གཅར་རྡུང་བྱས་པས། རྗེས་སུ་ཐར་
ཤུལ་སྟོབས་ལྡན་དེ་ལ་བརྟེན་ནས་ཚེ་ལས་འདས། དེའི་རྐྱེན་གྱིས་སྤྱི་ཐར་ཤུལ་
ཚོགསུམ་གྱི་དམག་ཆེན་ཧོར་རན་གྱི་སྟེང་དུ་བླུགས་ནས་ཧོར་རན་སོགས་མང་
གཞུང་གི་རོང་སྡེ་ཡོངས་རྫོགས་རྨ་ཁའི་བར་དུ་དེད་ཅིང་། མགུར་འོག་ཨ་ཡེས་
ཀྱི་བུ་བསད། གནས་སྟངས་ཞི་འཇགས་སུ་སོང་རྗེས། ཧོར་རན་སྡེ་བ་སྔར་གྱི་
ཤུལ་ཁར་འོངས་ཤིང་དེང་སང་གི་ཁ་སོ་མའི་ཤུལ་དུ་སྡེ་བ་ཆགས་ཏེ་ད་ལྟའི་བར་
དུ་གནས། ཕྱིས་སུ་ཧོར་རན་ཆོས་མོ་འཚོར་བུ་མ་བྱུང་བས་ཁ་སོ་མར་བཞག་
ནས། རྒྱུ་ལོ་རང་ཉིད་སྐྱེ་ཐ་མར་སྔོན་ཆད་ཁོའི་ཨ་མས་རས་གུར་ཕེབས་ནས་
བསྡད་སའི་ཤུལ་དུ་འོངས་ཏེ་འབེར་རྩའི་དཀར་དྲིས་ཀྱིས་བུ་མོ་དབང་ཆེན་འཚོ་
ཆུང་མར་བསུས་ནས་བསྡད་ཀྱང་བུ་མ་བྱུང་། རྗེས་སུ་ཧོར་རན་ལྕགས་ཐར་
རེབ་གོང་ནས་འོངས་ཏེ་ཧོར་བན་དཔོན་པོའི་མངའ་ཞབས་སུ་སྡོད་པའི་པ་བོ་
• 160 .



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཚྭ་ཁུའི་བུ་བན་དེ་ཟེར་བ་དང་མ་འཆམས་པར་རང་གི་བུ་མི་འཁྲུག་སྐྱབས་དང་
བྱམས་པ་མཁས་བཙུན། ཚ་བོ་མགོན་པོ་བཅས་ཁྲིད་ནས་ཕྱིར་ཁོ་ནག་ཏུ་སོང་།
ད་ལྟ་ཡང་ཁོའི་བུ་རབས་ཚ་རྒྱུད་རྣམས་དེ་རུ་ཡོད། དེ་རྗེས་ཧོར་རན་སྙིང་
དཀར་གྱི་བུ་ཆེ་བ་རྨ་ཕ་རིས་བསད་པས། ཧོར་རན་དཔོན་པོ་རྒྱ་ལོས་གོང་བའི་
བླ་མ་སོགས་མི་སྣ་གྲགས་ཅན་འགའ་ཁྲིད་ནས་སོང་སྟེ་གྱོད་བཤད་ཅིང་། རྒྱུ་
ནོར་འབོར་ཆེན་སྟོང་ལ་བླངས་ནས་འོངས་པས། ཧོར་ར་རྒྱ་ལོའི་སྙན་
གྲགས་ཇེ་ཆེར་སོང་ཞིང་མང་རའི་པོ་ཀྲང་གི་འགན་ཡང་ཁུར། ཧོར་རན་རྒྱུ་
ལོའི་སྤུན་གཉིས་བ་ཐར་ལོ་རྐྱེན་དཔང་གིས་རྨ་ཕ་རིར་རུ་སོང་། ལོ་འགའི་རྗེས་
སླར་ཡང་ཕྱིར་བླངས་ནས་ཧོར་རན་དུ་རེ་ཞིག་བསྡད་ཅིང་། དེ་ནས་མགོ་རར་
སོང་སྟེ་བསྡད། ཁོའི་བུ་བློ་བཟང་ད་ལྟ་ཡང་མགོ་རར་ཡོད། ཧོར་རན་དཔོན་
པོའི་སྤུན་གསུམ་པ་ཧོར་རན་རྒྱ་མཚོས་བིས་མདོ་ཨ་ཁུ་སངས་རྒྱས་སྐྱབས་ཟེར་
བའི་ཚ་མོ་ཁྱིམ་ཐབ་ཏུ་བླངས་ནས་བུ་བདུན་བྱུང་། ཧོར་རན་དཔོན་པོས་མང་
རའི་པོ་ཀྲང་གི་འགན་ཁུར་དུས་ཁོས་ཧོར་རན་སྡེ་བའི་ཅ་ཀྲང་གི་འགན་ཁུར།
ཧོར་རན་དཔོན་པོས་སྨད་ནས་རྒྱ་མི་གུང་ཁྲན་ཏང་ཟེར་བ་སླེབས་ཀྱི་འདུག་
ཅེས་བཤད་པས། རྐྱེན་དེ་ལ་བརྟེན་ནས། མང་གཞུང་དུ་སྡོད་པའི་མ་པུ་ཧྲང་
གི་ས་གནས་དཔོན་རིགས་ཅིན་ལེ་སྒལ་འབུར་ཟེར་བ་དེས་ཧོར་རན་དཔོན་པོ་
འཛིན་བཟུང་བྱས་ནས་གཅར་རྡུང་བཏང་བས། ཧོར་རན་དཔོན་པོ་ཉལ་སར་
ལྷུང་སྟེ། གུང་ཁྲན་ཏང་སླེབས་ནས་ཅང་མ་འགོར་བར1949ལོར་ཚེ་ལས་
འདས། སྔོན་ཆད་སྐྱེ་ཐ་མར་ཁོའི་ཨ་མ་རས་གུར་ནང་དུ་འདས་པའི་ཤུལ་དུ་
འབུམ་ཁང་ཞིག་བླུགས་ཤིང་། རྗེས་སུ་དེ་ལྟག་གྱུང་གི་རྒྱབ་ཏུ་ཁེལ་བ་བྱས་ཏེ་
མཁར་ཞིག་བསྐོར་ནས་བསྡད་པའི་ལྷས་རར་ཁོའི་བེམ་པོ་སྦྱིན་སྲེག་བྱས། དེ་
， 161 •



མང་རའི་ལོ་རྒྱུས།
རྗེས་ཁོའི་སྤུན་གསུམ་པ་ཧོར་རན་རྒྱ་མཚོས་ཁོའི་ཚབ་ཏུ1958བར་ཧོར་རན་
སྡེ་བའི་དཔོན་པོའི་འགན་ཁུར་ཅིང། 58ལོར་འཛིན་བཟུང་བྱས་ནས་ངལ་
རྩོལ་སྒྱུར་བཀོད་དུ་བྱ་མདོར་ལམ་བརྐོ་རུ་སོང་ཞིང་། དེར་ནད་ཕོགས་ནས་
ཕྱིར་ཕ་ཡུལ་དུ་ལོག་ནས1960ལོར་ཚེ་ལས་འདས། ཧོར་རན་རྒྱ་མཚོའི་བུ་ཆེ་
བ་ཧོར་རན་སྡེ་བར་བྱས་རྗེས་ཆེ། བུ་གསུམ་པ་ལྷ་མཁར་རྒྱལ། མ་པུ་ཧྥང་གི་
སློབ་གྲྭར་སློབ་སྦྱོང་བྱས། དེ་རྗེས་གུང་ཁྲན་ཏང་གི་སློབ་གྲྭར་ཡང་སློབ་སྦྱོང་
བྱས་ཤིང་། མཐར་ཕྱིན་རྗེས་ཀོས་ནན་རྫོང་གི@ཎྞ#ig འགན་ཁུར་ནས་
མི་དམངས་ལ་ཞབས་འདེགས་ཞུས། 1958ལོར་ཟླ་ཚང་ལྷ་མཁར་ལ་འབྲེལ་
བ་ཡོད་ཅེས་བསྙོན་བཙུགས་ནས་འཛིན་བཟུང་བྱས་ཏེ་ཆབ་ཆར་ཁྱེར་ཅིང་།
རྗེས་སུ་དཀར་འདོན་བྱས་ཏེ་ཡུལ་ཤུལ་དུ་སྐྱོད་པའི་བཅིངས་འགྲོལ་དམག་གི་
ཡིག་བསྒྱུར་བ་བྱས། དེ་རྗེས་མཚོ་སྔོན་ཞིང་ཆེན་ཙི་ཀྲི་པུའུ(#ཚུལླ༔
gpg#$)ལས་བྱེད་ཁྲུའུ་ཀྲང་དང་། མི་རིགས་དཔེ་སྐྲུན་ཁང་གི་ཏང་ཨུའི་
ཧྲུའུ་ཅིའི་འགན་སྔ་ཕྱིར་ཁུར། ད་ལྟ་ལས་འཁྱུར་ངལ་གསོ་བྱས་ཏེ་ཟི་ལིང་དུ་
བསྡད་ཡོད།
༡༣.ཁང་གཞུང་སྡེ་བ།
དེ་ཡང་ གཅན་ཚའི་འབར་་ སྡེ་བ་ན་ཨ་མྱེས་ སྐམ་པོ། སྒམ་པོ།
དཀར་རིལ། ནོར་བུ་རྒྱལ་བོ་བཅས་སྤུན་བཞི་ཡོད་པས། ལ་མོ་གོང་ས་མཆོག་
གིས། ཨ་མྱེས་སྐམ་པོ་ལ་མང་རའི་ད་ལྟའི་རྨ་ཁའི་ཐང་གི་ས་སྤྲད་དེ་ཁྲལ་
མཇལ་དུ་བཅུག་(འདི་ལ་བཤད་ཚུལ་གཞན་ཡང་ཡོད)ཅིག སྒམ་པོ་ལ་
མང་རའི་ལྕང་སྡོང་གི་ས་སྤྲད་ནས་སོ་ནམ་བྱེད་དུ་བཅུག དཀར་རིལ་ལ་ཁང་
གཞུང་སྡེ་བའི་ས་འདི་སྤྲད་ནས་ཞིང་གདབ་ཏུ་བཅུག དེ་ཡང་ཁང་གཞུང་སྡེ་
• 162.



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
བའི་ས་འདི་དང་ཐོག་ལ་མོ་ཚང་གིས་དགོན་ས་ཞིག་ཏུ་གཏན་འཁེལ་གནང་
ཡོད་ཀྱང་ཨ་མྱེས་དཀར་རིལ་ལ་དམིགས་བསལ་གྱིས་གནང་། ནོར་བུ་རྒྱལ་བོ་
ལ་ཁུ་ཧྥོའུ་ཡི་ས་སྤྲད་ཅིང་དེར་ཞིང་ལས་བྱེད་དུ་བཅུག་གོ།
ས་འདིར་འབར་ཙའི་དཀར་རིལ་གྱིས་གཞི་བཟུང་ནས་ད་བར་ལོ་ངོ་
དགུ་བཅུ་ལྷག་སོང་། ཁོ་ཚང་གི་བུ་མོའི་མག་པ་འབར་རྩའི་དགེ་ཞིས་ཟེར་བས་
གྲོག་རའི་ཞོལ་གྱི་འབར་རྩའི་ཁུག་གི་ས་བཟུང་ཡང་འབྲོག་པ་དང་མ་འཆམས་
པར་ཁོས་རྒྱ་སུའི་མི་ཞིག་བསད་སྟབས་རྗེས་སུ་ཁོ་རང་ཡང་འབྲོག་པས་བསད།
ཁོའི་བུས་ཤ་ལན་སློག་རྗེས་ས་དེར་འདུག་མ་ཐུབ་པར་ཁང་གཞུང་གི་སྡེ་གྲལ་དུ་
འོངས་དགོས་བྱུང་། སྐབས་དེ་ཤེད་དུ། སྣང་རའི་འགལ་དུམ་བེ་ཅང་ཟེར་
བས་སྣང་རའི་ཆན་ཧུ་ཕ་བུ་གཉིས་བསད་པས་ཁོ་ཚོའི་སྡེ་བ་ཕྱོགས་སོ་སོར་
འཐོར། དེའི་ཁྲོད་ཀྱི་ཨ་མྱེས་མགོན་པོ་ཟེར་བས་མི་སྐོར་ཞིག་ཁྲིད་ནས་ཁྲི་ཀའི་
ཀབ་རོན་གཞུང་ལ་འོངས་ནས་བསྡད་ཀྱང་། དེར་ཡང་ཇོ་སེར་གྱི་མི་ཞིག་
བསད་པའི་རྐྱེན་གྱིས་འདུག་མ་ཐུབ་པར་ད་ལྟའི་མང་རའི་ཁང་གཞུང་དུ་འོངས་
ཏེ་དེར་གཞི་བཟུང་སྟེ་སོ་ནམ་གྱི་བྱ་བ་གཉེར། མགོན་པོའི་ནུ་བོ་ཚེ་དབང་རྡོ་
རྗེདང་ཁོ་ཚོའི་བུ་རབས་ཚ་རྒྱུད་རྣམས་དར་འཕེལ་བྱུང་ནས་ཁང་གཞུང་སྡེ་
བའི་གྲུབ་ཆ་གལ་ཆེན་ཞིག་ཏུ་གྱུར་ཅིང་། མགོན་པོས་ཨ་མྱེས་དཀར་རིལ་དང་
མཉམ་དུ་ཁང་གཞུང་སྡེ་བའི་སྡེ་མགོ་བསྐྱངས།
སྡེ་མིང་ལ་ཁང་གཞུང་ཐོགས་དོན་ནི། སྡེ་བའི་ཤུལ་འདིར་སྔོན་ཆད་ཀྱི་
ཁང་ཤུལ་འགའ་ཡོད་པ་དང་། སྤྱིར་ས་འདི་གཞུང་ཁོག་ཡིན་པ་གཉིས་ཀའི་ཆ་
ནས་དེ་ལྟར་ཐོགས་ཤིང་། ད་ལྟ་དུད་གྲངས་བཞི་བཅུ་ཙམ་ཡོད། རྗེ་དགེ་
འདུན་བསྟན་འཛིན་ནོར་བུ་ཚང་སྡེ་བ་འདིར་ལན་རེ་གཉིས་ཕེབས་ཏེ་སྡེ་
• 163 •



མང་རའི་ལོ་རྒྱུས།
འབངས་རྣམས་ལ་ཕྱག་དབང་གནང་མྱོང་ཞིང་སྡེ་བར་ཐུགས་རྩིས་ཆེ། དང་
ཐོག་སྡེ་བ་འདིར་སྐུ་ཕྱོགས་ཚང་གི་ཁྲལ་བ་ཁྱིམ་ཚང་བདུན་བརྒྱད་ཙམ་ལས་
མེད་ཀྱང་རྗེས་སོར་རིམ་བཞིན་ཇེ་མང་དུ་གྱུར། ་
སྔོན་དུས་སྡེ་བའི་གཡས་གཡོན་ན་བན་ཤུལ་ཁ་གྱ་དང་ཀླུ་དྲེའུ་ཚང་
སོགས་འབྲོག་པའི་རུ་བ་ཡང་ཡོད་པ་དང་དེ་དག་དང་མཉམ་དུ་བསྡད་པས་
ཡུལ་སྲོལ་དང་ཆ་ལུགས་སོགས་འབྲོག་པ་ནང་བཞིན་ཡིན་ཟེར། བན་ཤུལ་
དགུན་མཚེར་དང་དྲེའུ་ཚང་མཚེར་ཟེར་བའི་ས་མིང་ད་ལྟ་ཡང་ཡོད། །
འབར་ཙའི་དཀར་རིལ་ལ་བུ་མོ་ལྔ་དང་བུ་གཅིག་ཡོད་ཅིང་། བུའི་མིང་
ལ་ཐུབ་དབང་སྐྱབས་ཟེར། ཐུབ་དབང་སྐྱབས་ཀྱི་བུ་ནི་ད་ལྟའི་གནམ་ཕྱུག་
རྒྱལ་ཡིན་ནོ།།
༡༤.གུར་སྡེ་བ།
དེ་ཡང་གུར་གྱི་ཐོག་མའི་གཞི་འཛིན་རྣམས་བཱ་ཡན་ཁ་སྒང་ཕྱོགས་ནས་
འོང་སྟེ་དང་ཐོག་ཁང་གཞུང་གི་སྡེ་གྲལ་དུ་བསྡད་ཅིང་། རྗེས་སོར་མང་ཆུའི་
ཕར་ཁར་གནས་སྤར་ཏེ་གཞིས་ཆགས་ཤིང་ད་ལྟའི་བར་ལོ་ངོ་བདུན་ཅུ་ཙམ་
འགོར། དེང་སྐབས་ཁྱིམ་ཚང་བཞི་བཅུ་ཙམ་ཡོད། སྡེ་མིང་ལ་གུར་ཞེས་མིང་
ཐོགས་དོན་ཡང་སྡེ་འདབས་སུ་དེའུ་འབུར་དབྱིབས་གུར་ལྟ་བུ་ཞིག་ཡོད་པའི་ཆ་
ནས་དེ་ལྟར་ཐོགས་ལ། སྔོན་ཆད་ལ་མོ་ཚང་གི་ཁྲལ་བ་ཡིན་ནོ།།
༡༥.མགོ་ར་སྡེ་བ།
ཁ་སྒང་རྡོ་ཚེ་བརྟན་ཞེས་མང་འབལ་བྱ་གསུམ་ན་མིང་དུ་གྲགས་པ་དེས་
ཁ་སྒང་ནང་སོའི་སྡེ་འགོ་འཛིན་དུས། བྱ་མདོའི་བོན་སྐོར་དང་ཁོ་ཚོའི་བར་
འཁྲུག་རྩོད་བྱུང་སྟེ། བོན་སྐོར་གྱིས་ནང་སོ་སྡེ་བར་མཐུ་བཏང་བས་ཁ་སྒང་རྡོ་
• 164 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཚེ་བརྟན་གཙོས་མི་དུ་མ་ཞིག་ཚེ་ལས་འདས་པས་ནང་སོ་སྡེ་བའི་སྡེ་མི་རྣམས་
ཕྱོགས་ཕྱོགས་སུ་འཐོར་ཏེ། འབའ་སྨད་ཀྱི་མུ་ཡངས་དང་རྨ་ཕ་རིའི་ས་གྲུ་བཞི་
སོགས་སུ་སོང་ཞིང་། མགོ་རའི་ཉི་མ་ཡང་ས་གྲུ་བཞིར་སོང་ནས་རེ་ཞིག་བསྡད་
རྗེས་ཧང་ངའི་ཐང་ནག་སྡེ་བར་སོང་། ཡིན་ན་ཡང་ཁོ་དེར་འདུག་མ་འདོད་
པས་ཕྱིར་མང་རའི་ལོ་བར་ཡོང་སྟེ་བསྡད་ཅིང་། མུའུ་ས་ཏ་རིན་གྱིས་ཁོ་ལ་ཅ་
ཀྲང་གི་གོ་གནས་སྩལ་ལ། ཁོ་ལོ་ཉེར་ལྔའི་སྟེང་སྒར་བའི་དགེ་འདུན་དང་མང་
རའི་ཆན་ཧུ་དཔལ་ལྡན་གཉིས་ཀྱིས་བཀའ་ཕབ་སྟེ་མགོ་རའི་སྡེ་དཔོན་དུ་བསྐོ་
མངགས་བྱས་ཤིང་། རྨ་ཕ་རིའི་ཁ་སྒང་དང་ཁང་གཞུང་སོགས་ནས་ཁྲལ་བ་
ཁྱིམ་ཚང་ཉེར་ལྔ་བསྡུས་ཏེ་མགོ་རའི་ཉི་མའི་མངའ་འབངས་སུ་སྩལ་ཅིང་སྒར་
བ་ཚང་ལ་ཁྲལ་གཞལ་དུ་བཅུག ཁྱིམ་ཚང་དེ་དག་ནི། ད་ལྟའི་རྣ་རྒྱང་ཚང་
དང་བཤད་སྒྲུབ་ཚང་། མགོན་རྒྱལ་ཚང་། མ་ཅིག་ཚང་། དཔའ་ཆེན་ཚང་།
དགྲ་ཁོ་ཚང་། གསུང་རབ་ཚང་། མགོན་པོ་ཚང་། དཔའ་མཁར་འབུམ་
ཚང་། ལོ་ཁོ་ཚང་། ཁང་གཞུང་ཚེ་ལོ་ཚང་། ཀླུ་ཕྱུག་ཚང་། ཁུ་སྐྱོའི་སངས་
རྒྱས་དོན་གྲུབ་ཚང་སོགས་ཡིན། གཞན་ཞིང་བ་ཁྱིམ་ཚང་ལྔ་བསྡུས་ཏེ་མགོ་ར་
གོང་མར་ཞིང་གདབ་ནས་ཞིང་བ་བྱེད་དུ་བཅུག དེ་དག་ནི་ལོ་པེ་ཚང་དང་
དབང་ཆེན་ཚང་། ཐུར་སྦྲུལ་སྟོབས་པོ་ཚང་། རྒྱུ་གོ་ཚང་སོགས་སོ།། འདི་
དག་ནི་མགོ་ར་གོང་མའི་ས་འཛིན་སྔ་ཤོས་རྣམས་ཡིན་ལ། མགོ་རའི་ཉི་མའི་
མངའ་ཞབས་ཀྱང་ཡིན་ནོ།།
གུང་ཁྲན་ཏང་སླེབས་རྗེས་མགོ་རའི་ཉི་མ་བདེ་འཇགས་ཨུ་ཡོན་ལྷན་
ཁང་གི་ཅུས་ཀྲང་དུ་བཞག་ཅིང་། དེ་རྗེས་ཆན་ཧུ་དཔལ་ལྡན་མང་རའི་ཆུས་
ཀྲང་དང་པོ་དང་ ཉི་ མ་ གཞོན་པར་བསྐོས། དཔལ་ ལྡན་ རྫོང་དཔོན་དུ་
: 165 •



མང་རའི་ལོ་རྒྱུས།
བདམས་རྗེས། མགོ་རའི་ཉི་མ་ཆུས་ཀྲང་དང་བོར་བསྐོས།
མེ་འགོག་ཁྲོ་རོགས་ཀྱི་ལས་འགུལ་སྤེལ་སྐབས། སྐུ་ཕྱོགས་ཞབས་དྲུང་
སྐུ་ཕྲེང་བདུན་པ་མང་རར་ཕེབས་དུས། མགོ་རའི་ཉི་མས་ཞབས་དྲུང་ཚང་
མགོ་རར་ཞུས་ཀྱང་ཁོང་བྲེལ་བ་ཆེ་བས་ཕེབས་མ་ཐུབ། འདི་སྐབས་ཁོང་གིས་
མགོ་རའི་ཉི་མར་མེ་རིན་གྱི་ཐོབ་ཐང་སྩལ། སྤྱི་ལོ་ང་བརྒྱད་ལོར་མགོ་རའི་ཉི་
མ་ཡང་ཆི་ལེན་པ་པོ་ཞིང་རར་ངལ་རྩོལ་སློབ་གསོ་མྱོང་དུ་བཅུག ད་ལྟ་དགུང་
ལོ་གྱ་གཉིས་སུ་སོན་ཡོད། མགོ་ར་སྡེ་བའི་སྡེ་མི་ཕལ་ཆེར་ཁ་སྒང་གི་ཡིན་ལ།
ད་ལྟ་ཁྱིམ་ཚང་བརྒྱ་ལྷག་ཡོད་དོ།། མགོ་རའི་སྡེ་མིང་ཐོགས་དོན་ཡང་སྡེ་
འདབས་སུ་རི་ཆུང་ཆུང་མགོ་ཅུང་ཟད་རལ་བ་ཞིག་ཡོད་པས། དེའི་ཆ་ནས་སྡེ་
མིང་ལ་མགོ་རལ་ལམ(རི་དེའི་མིང་ལ་དེལ་མགོ་མགོ་རལ་ཟེར）མགོ་ར་ཞེས་
ཐོགས་སོ།།
༡༦.ཐུར་སྦྲུལ་སྡེ་བ།
ཐུར་སྦྲུལ་སྡེ་བ་ནི་དུས་རབས་བཅུ་དགུའི་དུས་དཀྱིལ་ཙམ་ནས་གཞི་
ཆགས་ཤིང་། སྔོན་དུས་མང་རའི་ཡུལ་འདིར་སོག་པོ་སྡོད་སྐབས། ས་འདི་
སོག་པོའི་བླ་མ་ཨུགེ་ཟེར་བ་ཞིག་གི་དགུན་ས་ཡིན་པར་བཤད་ལ། དེ་དུས་ཀྱི་
རྒྱ་མཁར་ཆེན་པོ་གཉིས་ཀྱི་ཤུལ་ཡང་ཡོད་པས། དེའི་གཅིག་བླ་མ་དེའི་ནང་
ཆེན་གྱི་ཤུལ་ཡིན་ཟེར། དེ་ཡང་བདེན་སྲིད་དེ། སྡེ་བའི་མདུན་ན་ཨུ་རྒོད་
ཀླད་ཟེར་བའི་ཐང་ཆེན་ཞིག་ཡོད་པ་བླ་མ་དེའི་སྟོན་ས་ཡིན་ལ། བླ་མ་དེའི་
མིང་ཟུར་ཆག་ནས་ས་དེར་ཨུ་རྒོད་ཀླད་ཅེས་འབོད་པ་བྱུང་ཟེར། རྗེས་སུ་ས་
བུག་ཧ་ཅང་དྲོ་བས་ཙག་གས་དགུན་ས་ཡང་རེ་ཞིག་བྱས། དང་ཐོག་སྡེ་བ་
ཆགས་དུས་ས་འདིའི་མིང་ལ་གླས་ཤུལ་ཟེར། སྐབས་ཤིག་ལ། ས་དེ་ནས་རྒྱ་
• 166 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
མི་ལྡོམ་པོ་ཁྲིན་ཏ་ཟེར་བ་ཞིག་གིས་ཁྱིམ་གཞི་བཟུང་ནས་ཞིང་རྨོས་ཏེ་ལོ་ངོ་བཅུ་
ཙམ་སོང་བས། དེང་སྐབས་ཀྱང་ཁྲིན་ཏ་ཞིང་བཞིས་ཞེས་ཞིང་ས་ཆུང་ཆུང་
གཉིས་སྟོན་རྒྱུ་ཡོད། དེའི་རྗེས་ནས་གཅན་ཚའི་སྨེ་རེ་སྡེ་ནས་ཡོང་བའི་བུ་སྤུན་
གསུམ་མམ་ཕ་བུ་གསུམ་གྱིས་རྒྱ་མི་ཁྲིན་ཏ་གཞན་ལ་བསྐྲད་དེ་ཤུལ་ནས་གཞིས་
ཆགས་ཤིང་ཁྱིམ་ཚང་བརྒྱད་ཙམ་ལ་ལོང་། དེའི་གཙོ་བོའི་མིང་ལ་རྡོ་རྗེ་རྣམ་
རྒྱལ་ཟེར། དེ་རྗེས་གཅན་ཚའི་སྐུ་ཕུག་སྡེ་བ་ནས་འོངས་པའི་སྐ་ཕུག་སྲེ་ལྡང་
ཟེར་བས་གཞི་བཟུང་སྟེ་རེ་ཞིག་བསྡད་ཀྱང་། རྗེས་སུ་སྐྱིད་པོ་མ་བྱུང་བས་ཁོས་
ངས་ལྷ་ཀྱེ་རིར་ཕྱག་མི་འཚལ། མི་སྨེ་རེར་མགོ་མི་འདོགས་ཟེར་ནས་ས་གཞན་
དུ་སོང་། དེ་ནས་ད་ལྟའི་བར་ལོ་ངོ་བརྒྱ་དང་སོ་གཅིག་སོང་། རིམ་བཞིན་སྨེ་
རེ་དང་ཧོར་། སྦྲུལ་ལྕེ། རྡོ་རིང་སོགས་གཅན་ཚའི་རི་འཐོར་བ་མང་དུ་
འདུས་པས་དེང་སྐབས་ཁྱིམ་ཚང་བརྒྱ་དང་བཅུ་ལྷག་ཡོད་དོ།།
སྡེ་བའི་མིང་ཐོགས་ཚུལ་ལ། བཤད་ཚུལ་མང་དུ་མཆིས་ཀྱང་། སྡེ་
དཔོན་རྡོ་རྗེ་རྣམ་རྒྱལ་གྱི་འཕྲོ་ནས་སྡེ་དཔོན་བསོད་རྒྱལ། སྟོབས་པོ། ཀླུ་
འབུམ་བཀྲ་ཤིས་སྐུ་ཕྱོགས་ཀ་རིང་ཚང་གི་འོན་པོ(གཉེར་བ)བྱས་སྟབས། སྐུ་
ཕྱོགས་ཀ་རིང་ཚང་ཐུར་སྦྲུལ་ལ་ཞུས་ཏེ་བཞུགས་སྐབས། ཁོང་གིས་ས་དཔྱད་
བྱས་པས་སྡེ་བ་འདི་ཁ་ཐུར་ལ་འགྲོ་བའི་སྦྲུལ་ཞིག་གི་སྒལ་སྟེང་ན་ཆགས་འདུག་
ཅེས་གསུངས་པས་དེ་ནས་བཟུང་སྡེ་བའི་མིང་ལ་ཐུར་སྦྲུལ་ཐོགས་ཞེས་ཟེར།
༡༧. ལྕང་སྡོང་ཞོལ་མ་སྡེ་བ། །
ལྕང་སྡོང་ཞོལ་མ་སྡེ་བ་འདི་ལ་ནང་གསེས་ཚོ་བ་གསུམ་ཡོད་པ་ལས།
རེབ་ཀོང་ཚོ་བ་ནི་སྔོན་ཆད་རེབ་ཀོང་ས་དཀྱིལ་སྡེ་བར་གནས་ཤིང་། སྤྱི་ལོ
1928ལོའི་ཡས་མས་སུ་ས་དཀྱིལ་སྡེ་བའི་འོད་ཟེར་ཞེས་པ་དེ་རོང་བོ་ནང་སོ་
• 167.



མང་རའི་ལོ་རྒྱུས།
ཚང་གི་མག་པ་ཡིན། ཐེངས་ཤིག་ལ་ཁོ་དང་ཆུང་མ་གཉིས་མ་འགྲིག་སྟབས།
ཆུང་མ་ཡུལ་ལ་སོང་ནས་ཕྱིར་མ་ཡོང་། ཉིན་ཞིག་ཁོ་རང་ཆུང་མ་འབོད་དུ་
སོང་ཡང་ཆུང་མས་ཕྱིར་མི་ལོག་པའི་རྣམ་འགྱུར་བསྟན་པས། ཁོས་རྐེད་ནས་
གྲི་ཕྱུང་སྟེ་ཆུང་མའི་སྐྲ་བྲེགས། ཆུང་མའི་ཕུ་བོས་དེ་མ་བཟོད་པར་ལམ་ནས་
བསྒྲུགས་ཏེ་ཁོ་རང་གཉིས་དམར་འཛིང་བྱས་པས། མག་པས་ཨ་ཞང་ལྔ་ལམ་
དུ་བཏང་། ཕྱི་ལོ་ཨ་ཞང་གི་བུས་མག་པ་འོད་ཟེར་བསད་དེ་རོ་སྐྱིན་བླངས།
འོདཟེར་གྱི་ནུ་བོ་འགྲམ་ནག”ཅེས་པ་དེས་ལོ་གསུམ་གྱི་རིང་ལ་རང་གི་ཕུ་
བོའི་རོ་སྐྱིན་ལེན་ཐབས་གང་མང་བྱས་མཐར། སྤྱི་ལོ1931ལོའི་རྒྱ་ལོའི་ཚེས་
གཅིག་གི་ནངས་མོ་དམེ་བོ་བསྟན་པ་ཡར་འཕེལ་གྱིས་རང་གི་ཁང་ཐོག་ནས་
བསང་གཏོང་བའི་སྐབས་སུ་མེ་མདའ་བརྒྱབ་སྟེ་བསད། དོན་རྐྱེན་དེས་
“འགྲམ་ནག ས་དེ་ནས་འདུག་ཐབས་བྲལ་ཏེ། བླ་བྲང་བརྩོན་འགྲུས་ལ་
སྐྱབས་བཅོལ་དུ་སོང་། བླ་བྲང་བརྩོན་འགྲུས་ཀྱིས་ཁོ་རང་མཚོ་སྔོན་གྱི་དཔོན་
རིགས་མ་ཕུ་ཉུང་ལ་སྐྱབས་བཅོལ་བས་“འགྲམ་ནག”མ་ཕུ་ཧྥུང་གི་སྲུང་དམག་
ཏུ་གྱུར་ཅིང་། “ཧྥུ་གོན”ཞེས་པའི་གོ་གནས་ཀྱང་གནང་སྟེ་མདའ་བཞིའི་
སྟོང་དཔོན་ཐུབ་མཆོག་ལ་ངོ་སྤྲོད་བྱགླ། ཐུབ་མཆོག་གིས་ཁོ་རང་མང་རར་
མངགས་ཤིང་། མང་ར་ནས་ལ་མོ་ཚང་གི་ལས་དཔོན་དུ་བསྐོས། དེའི་བུ་
རབས་ཚ་བརྒྱུད་རྣམས་མང་རའི་སྡེ་བ་གསུམ་ལ་ཁྱབ་ཅིང་།1947ལོར་བན་དེ་
མཁའ་འབུམ་གཙོས་ཁྱིམ་ཚང་འགའ་ལྕང་སྡོང་ལ་གཞི་སྤར་བས་མིང་ལ་རེ་
ཀོང་ཚོ་བ་ཞེས་འབོད། “འགྲམ་ནག གི་ཁྱིམ་གཞི་ཁང་གཞུང་ནས་བསྡད་
སྟབས་དེའི་བུ་རབས་ཚ་བརྒྱུད་ལ་རེབ་ཀོང་ཚོ་བ་ཟེར། གསུང་རབ་དང་ཚེ་
དབང་གཙོས་ཁྱིམ་ཚང་འགའ་དགོ་རྭར་སོང་བས་དེར་ཡང་རེབ་ཀོང་ཚོ་བ་ཟེར།
:168 .



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཁོ་ཚེ་ཚང་གི་མཆེད་ཁུངས་ནི་ད་ལྟའི་བཱ་ཡན་རྫོང་གི་ཁོ་ཚེ་སྡེ་བ་ཡིན་
ཞིང་། ཁོ་ཚེ་མགོན་པོ་ཟེར་བ་དེའི་རིང་ལ་སྡེ་བའི་ནང་མི་འཆམས་པ་བྱུང་
སྟབས་ཁོ་ཚེ་མགོན་པོས་རང་གི་སྤུན་དགེ་བོ་དང་ནོར་བུ། བཀྲ་ཤིས་རྣམས་
ཁྲིད་ནས་ས་འདིར་འོང་ཞིང་ལ་མོ་ཚང་ལ་མགོ་བཏགས་ནས་ལྕང་སྡོང་གི་ས་
འདི་བླངས་ཏེ་གཞི་བཟུང་། ས་ཆ་འདི་སྔོན་ཆད་ལྕང་སྡོང་སྐམ་པོ་ཟེར་བ་དེས་
བཟུང་ཡང་། ཁོ་ཚེ་མགོན་པོ་ས་འདིར་བསླེབས་དུས་སྐམ་པོ་མེད་པར་ས་སྟོང་
ཡིན། ཁོ་ཚེ་མགོན་པོས་ལ་མོ་ཚང་གི་ཁྲལ་བ་བྱེད་སྐབས། ཁྲི་ཀའི་པང་ཡིན་
ཟེར་བ་དེས་དམག་དྲངས་པས་འདུག་མ་ཐུབ་པར་ཐར་ཤུལ་དགོན་པ་སོགས་
བརྒྱུད་ནས་ཉིན་མང་བོའི་རིང་སོང་མཐར་རྭ་རྒྱ་དགོན་པར་ཐོན། དེར་རྭ་
རྒྱུའི་ཨ་ལགས་ཞུ་ཆེན་ཚང་གི་ཞབས་ལ་གཏུགས་ཤིང་ལོ་བཞི་ཙམ་ལ་ཤིང་
བཟའ་ཚང་གི་ཞིང་བ་བྱས་ནས་བསྡད། མང་རའི་སྟོང་དཔོན་དཔལ་ལྡན་གྱི་
རིང་ལ། སྤྱི་ལོ1949ལོར་ཕྱིར་སྔོན་གྱི་སྡོད་གནས་སུ་ལོག་སྟེ་གཞི་བཟུང་།
ཁོ་ཚེ་མགོན་པོ་ལ་བུ་མེད་པས་ཁོའི་སྤུན་བཞི་བ་ནོར་བུའི་བུ་ཆེ་བ་ཟོན་གོ་བུ་
སྐལ་དུ་བླངས། 1958ལོར་ཁོ་ཚེ་མགོན་པོ་འཛིན་བཟུང་བྱས་ནས་ཐང་
དཀར་མར་ཁྱེར་ཅིང་དེར་ཚེ་ལས་འདས། ཁོའི་སྤུན་གཉིས་པ་དགེ་བོ་ལ་བུ་མོ་
གཅིག་ཡོད། སྤུན་གསུམ་པ་བཀྲ་ཤིས་ལ་ཁྱིམ་ཐབ་མེད་ཅིང་། སྤུན་བཞི་བ་
ནོར་བུ་ལ་བུ་དྲུག་བྱུང་།
ཆེ་བ་ཟོན་གོ དེ་ལ་བུ་བདུན་བྱུང་བ་ད་ལྟའང་ལྕང་སྡོང་ན་ཡོད། བུ་
གཉིས་བ་གདུགས་དཀར་གྱིས་ང་བརྒྱད་ལོ་ནས་བཟུང་ཕྱུགས་ཟོག་གི་སྨན་པ་ལོ་
མང་བོར་ཁུར་ཅིང་། གདུགས་དཀར་གྱི་བུ་ཆེ་བ་འབྲུག་འབུམ་བཀྲ་ཤིས་ད་ལྟ་
ལྕང་སྡོང་སྡེ་བའི་སྡེ་དཔོན་ཡིན། སྣང་ར་ཚོ་བ་ནི་གཅན་ཚའི་སྣང་ར་ནས་
• 169 •



མང་རའི་ལོ་རྒྱུས།
མཆེད་ཅིང་། ལྕང་སྡོང་ལ་གནས་སྤར་ཡོང་བའི་ཁྱིམ་ཚང་རྣམས་སྣང་རའི་
གྲོང་བརྒྱད་སོ་སོ་ནས་མཆེད་འདུག་གྲོང་ལས་ཚང་སོགས་ཁྱིམ་གཞི་འགའ་སྤྱི་ལོ་
1948ཡས་མས་སུ་ལྕང་སྡོང་ལ་གཞི་བཏེགས་པ་འདྲ། ཡི་དམ་ཚང་སོགས་
ཁྱིམ་ཚང་འགའ་དང་རྡོ་རྗེ་འབུམ་དང་རྡོ་རྗེ་བཀྲ་ཤིས་སོགས་ཁྱིམ་ཚང་འགའ།
ཐོགས་མེད་དང་དབང་ཆེན་རྒྱལ་གཙོས་པའི་ཁྱིམ་ཚང་འགའ་སྟེ། འདི་དག་
ཚང་མ་ནི་1949ལོའི་སྔ་གཞུག་ཏུ་ལྕང་སྡོང་ལ་གཞི་བཏེགས་ནས་ད་ལྟའི་བར་
དུ་དེར་འཚོ་ཞིང་གནས་སོ། །
༡༨.ཞིང་ས་གོང་མ་སྡེ་བ།
ལོ་ཁོག་བསྟན་འཛིན་གློག་དམར་ཞེས་བ་དེ་སྤྱི་ལོ1911ལོར་གཅན་
ཚའི་ལོ་ཁོག་ནས་སྐྱེས་ཤིང་ལོ་བཅུ་གཅིག་ཙམ་ནས་དྷི་ཚ་བཀྲ་ཤིས་ཆོས་སྡིངས་
སུ་ཞུགས་ནས་སྒྲ་ཚད་རིག་གནས་དང་བཅས་ལ་སྦྱངས། །
ལོ་བཅོ་ལྔར་སོན་དུས་ལ་མོ་བདེ་ཆེན་དུ་རྗེ་བཙུན་ལུང་རིགས་རྒྱ་མཚོའི་
གསོལ་ཐབ་པ་བྱས་ནས་ལོ་ངོ་བཞི་ལ་བསྡད། ལ་མོ་ཡོངས་འཛིན་རིན་པོ་ཆེས་
ཐར་ཤུལ་དགོན་རྣམ་དག་ཁྲིམས་ལྡན་གླིང་ཕྱག་འདེབས་གནང་དུས་གཉེར་བ་
བྱས་ནས་འདུ་ཁང་ཆེན་མོ་བཞེངས་བ་སོགས་བྱས་རྗེས་ཆེ།
དེ་རྗེས་རྐྱེན་དབང་གིས་སྐྱ་སར་བབས་ནས་མང་རའི་སྟོང་དཔོན་
དཔལ་ལྡན་གྱི་བཀའ་བློན་བྱས། རྒྱལ་ཁབ་གསར་བ་བཙུགས་བ་ནས་ཐུན་ཏེ་
རྫོང་གི་སློབ་གསོའི་ལས་འཛིན་པ་བྱས། །
སྐབས་དེར་ཁོང་གིས་གནས་བདག་བན་དེ་ཉི་མ་སོག་པོ་པདྨ་དབང་
རྒྱལ་གྱི་ལྷ་ཞོལ་སོག་སྐད་དུ་ཐོ་ཝེ་གཞུང་སྟེ་མགུར་འོག་གོང་མའི་གནས་འདི་ས་
བཅུད་འཛོམས་པ་སོགས་ཀྱིས་ལ་མོ་སྒར་བ་ཚང་ལ་ས་བསླངས་ཏེ་ཁོང་གི་སྤུན་
• 170 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
དགེ་འདུན་དང་རྒྱལ་མཚན་ཁོའི་སྲིང་མོ་གཉིས་ཀྱི་ཁྱོ་ག་ཚེ་གོ་དང་རྣམ་རྒྱལ་ཚེ་
རིང་བཅས་ཁྱིམ་ཚང་བཞི་ཡོང་ནས1938ལོར་ས་བཟུང་ཞིང་མིང་ལ་ཞིང་ས་
གོང་མ་བཏགས།
1943ལོར་གཅན་ཚའི་ལྷ་སྡེ་ནས་ཚེ་རིང་དང་སྟོན་པ་སྐྱབས། འཇམ་
དཔལ། མགོན་པོ། ལོ་པེ་བཅས་ཁྱིམ་ཁ་ལྔ་འཚོ་གནས་ཀྱི་དབང་གིས་ཡོང་སྟེ་
མདའ་བཞིའི་མགོན་པོ་ཚང་དུ་བསྡད། དེ་ནས་མདའ་བཞིའི་མགོན་པོས་ཁོའི་
སྤུན་དག་གིས་མགུར་འོག་ཏུ་ས་བཟུང་ཡོད་པས་དེར་སོངས་ཞེས་གདམས་པ་
བཞིན་ཡོང་སྟེ་སྡེ་གྲལ་ལ་ཞུགས། །
སྐབས་དེར་ཞིང་ཆུ་གཏོང་མི་ཐུབ་པར་བརྟེན་བློ་གྲོས་གློག་དམར་གྱིས་
སའི་ཚད་ལེན་པ་ཞིག་ཞུས་ཏེ་སའི་མཐོ་དམན་ཚད་བླངས་ཏེ་ཞིང་ས་གོང་མ་
དང་མགུར་འོག་གཉིས་ཀྱི་མི་བཅོ་ལྔ་ཙམ་གྱིས་དབྱར་ཟླ་གཉིས་ལ་ལས་བས་
ལེགས་གྲུབ་བྱུང་སྟེ་དེ་ནས་བཟུང་ཞིང་ལ་ལོ་ལེགས་གཡུར་དུ་ཟ་བ་བྱུང་།
དེ་ནས་རིམ་བཞིན་ཁྱིམ་ཚང་རེ་གཉིས་ཡོང་ནས་སྡེ་གྲལ་ལ་ཞུགས་ཤིང་
རིམ་བཞིན་ཞིང་ལ་ལོ་ལེགས་ཤིང་། ཕྱུགས་ལ་འཕེལ་ཁ་དར་བས། མི་རྣམས་
བདེ་དགེའི་དཔལ་ལ་རོལ་ཐུབ་པར་གྱུར་ཏོ།།
༡༩.མགུར་འོག་སྡེ་བ། །
ད་ནས་བརྩིས་པའི་མི་རབས་ལྔ་དྲུག་ཙམ་གྱི་སྔོན་ལ། གཅན་ཚའི་
མགུར་འོག་དང་སྐྱ་རེངས་སྡེ་བ་གཉིས་རྐུ་འཕྲོག་གི་གྱོད་གཞི་ཞི་ལ་བརྟེན་ནས་
ཕན་ཚུན་བར་འཁྲུག་འཛིང་བྱུང་སྟེ། སྐྱང་རེངས་ཀྱིས་མགུར་འོག་གི་ཨ་མྱེས་
གཡང་འབུམ་ཞེས་པ་དེ་བསད་པས། གཡང་འབུམ་གྱི་བུ་ཚེ་རིང་མཁར
（འཕོངས་སྐྱེན་ཞིག་ཡིན） དེ་དུས་ལོ་བཅོ་བརྒྱད་ཡིན་ཡང་། ཕའི་སྙིད་
་171，



མང་རའི་ལོ་རྒྱུས།
ནད་རྩོད་དུ་བརྒྱུགས་ཏེ་སྐྱ་རེངས་སྡེ་བ་སྤ་བཀོང་བར་བྱས་ཀྱང་། གཤེད་མ་
ལག་ཏུ་མ་ཚུད་པས། སྐྱ་རེངས་སྡེ་བར་ཞིང་རི་མ་རྣམས་ཀྱང་གདབ་ཏུ་མ་
བཅུག དེ་བས་ མགུར་ དགོན་པའི་དགེ་འདུན་པ་ཚོས་བར་བཤོལ་བྱས།
རྐྱེན་དེ་དག་ལ་བརྟེན་ནས་ཚེ་རིང་མཁར་དང་འབའ་ཏོ། རྒྱ་མཚོ(ཚེ་རིང་
མཁར་གྱི་སྲིང་མོའི་མག་པ) འབྲུག་རྒྱལ(སྲིང་མོའི་མག་པ) དེ་མིན་མག་
པ་བུན་ཁྲང་དང་བཀྲ་བྷ་སོགས་མི་བདུན་ཙམ་གྱིས་རང་རང་གི་ནང་མི་ཁྲིད་དེ་
ཡུལ་བུད་ནས་མང་རའི་ད་ལྟའི་མགུར་འོག་གི་གནས་འདིར་འོང་། དེ་དུས་
མང་གཞུང་འདི་ན་ཐུར་སྦྲུལ་གྱི་དཔོན་ཞིས་པདྨ་ཚང་སོགས་ཁང་ཁྱིམ་འགའ་
དང་། རྟ་རྒྱུང་ན་ཁང་ཁྱིམ་འགའ་མ་གཏོགས་མེད་པས་ཁོ་ཚོ་མང་གཞུང་གི་ས་
འཛིན་སྔ་ཤོས་ཀྱི་གྲས་ཡིན། སྐབས་དེར། ཨ་མྱེས་ཚེ་རིང་མཁར་གྱིས་ད་ལྟའི་
རྨ་ཁའི་ཐང་གི་ས་དང་རབ་རྒན་གྱི་ས མགུར་འོག་གསུམ་གྱི་ས་བཟུང་ཡོད།
དེ་རྗེས་ཨ་མྱེས་སྐམ་པོ་ཟེར་བས་ར་ཕོ་གཅིག་དང་ཇ་བག ཆང་རྒྱུ་མ་འགའ་
བཅས་ཁྱེར་ཏེ་ཨ་མྱེས་ཚེ་རིང་མཁར་ལ་རྨ་ཁའི་ ཐང་གི་ས་བསླང་དུ་འོང་།
ཡང་རབ་རྒན་ཀླུ་རྒྱལ་འབུམ་གྱིས་ཀྱང་ལུག་གཅིག་དང་ཇ་བག་ཁ་བཏགས་
བཅས་ཁྱེར་ནས་རབ་རྒན་གྱི་ས་བསླངས་ཟེར། རྗེས་སུ་ཨ་མྱེས་ཚེ་རིང་མཁར་
སོགས་ཕྱིར་མགུར་དགོན་དུ་སོང་སྟེ་མང་ཇ་བསྐོལ་ཅིང་། ཚུར་ཡང་དཀར་
ཐིག་བསླང་དུ་འོང་། འདི་སྐབས་ལ་མོ་བདུན་པ་ཚང་མགུར་འོག་ཏུ་ཕེབས་ཏེ་
བཀའ་ཆོས་འགའ་ཞིག་གནང་ཞིང་། དེ་དུས་བཙན་རྒོད་ཀྱིས་ཕྲག་དོག་གི་
རྣམ་པས་ཁོང་གི་གཟིམ་གུར་བསྒྱེལ་ཅིང་། ཀ་པས་གཉེར་བའི་མགོ་བཅགས་
པས། ཕྱིར་ཕེབས་སྐབས། ཨ་མྱེས་རྒྱ་མཚོས་ཁོང་གི་ཆིབས་རྟའི་མཐུར་
མདའ་ནས་ཁྲིད་དེ་རྡེའུ་འབུམ་ཉག་ཁར་སླེབས་དུས། ཁོང་གིས་རྒྱ་མཚོ་ལ་མེ་
• 172.



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཏོག་གློ་ཁ་ཞིག་བསྟན་ནས། ཁྱོད་ཀྱིས་མེ་ཏོག་ཕ་གི་ང་ལ་བྱིན་ཅིག་གསུངས་པ་
ལྟར་བྱིན་པས། ཁོང་གིས་མེ་ཏོག་དེ་ཕྱག་གིས་བསྐོར་ཙམ་གནང་རྗེས་ཞལ་ཨ་
མྱེས་བཙན་རྒོད་ལ་ཕྱོགས་ཏེ། ད་ནས་བཟུང་གཞི་བདག་ ཕ་གིའི་མིང་ལ་
བཙན་རྒོད་བདུད་འདུལ་དབང་ཕྱུག་ཅེས་ཐོགས་གསུངས། འདིའི་ཡར་སྔོན་
མགུར་འོག་སྡེ་བས་གཅན་ཚའི་མགུར་དགོན་དུ་མང་ཇ་བསྐོལ་ནས་ཕྱིར་ལོག་
ཁར། ལ་མོ་ཚང་གིས་ཁོ་ཚོར་དཔལ་ལྡན་ལྷ་མོ་དང་དཔལ་མགོན་ཞལ་གཉིས་
ཀྱི་ཐང་ག་རེ་གནང་སྟེ། ཁྱོད་ཚོས་མཐའ་ཞིག་ནས་འདུག་ན། ཆར་ཤ་རླུང་
ཤ་རེས་ཀྱང་མི་གནོད་ཆེད། ཐང་ག་འདི་གཉིས་ཁྱོད་ཚོར་བྱིན་པ་ཡིན་པས་
ཁྱོད་ཚོས་འགབ་འོག་ཏུ་མ་ཚུད་པ་གྱིས་གསུངས། དེ་ནས་བཟུང་། ཨ་མྱེས་
ཚེ་རིང་མཁར་ཚང་གིས་ཕ་ཚ་བུ་རྒྱུད་དུ་མཆོད་བཀུར་བྱས་ཤིང་། རིག་གསར་
སྐབས་དམངས་དམག་ཚོས་ཁྱིམ་གློང་བྱེད་དུས་དངོས་སུ་བཤམས་ཡོད་ཀྱང་ཁོ་
ཚོས་མ་མཐོང་བར་ལུས། རབ་འོག་ནས་ཡུལ་ལྷ་ཚེ་རིང་ཚང་སོགས་དང་བཱ་
ཡན་སྡོང་རྒན་ཐང་ནས་མགར་བ་ཚང་སོགས་སྔ་ཕྱིར་མགུར་འོག་གི་སྡེ་གྲས་སུ་
ཞུགས་པས་མགུར་འོག་སྡེ་བ་རྒྱུ་བསྐྱེད། སྔོན་ཆད་སྐབས་ཤིག་ལ། མགུར་
འོག་དང་རྨ་ཁའི་ཐང་གི་ཨ་མྱེས་སྐམ་པོ་བར་རྩོད་གླེང་བྱུང་ནས་མགུར་འོག་གི་
ཞི་ལི་ཞིག་བསད། དེ་ལ་བརྟེན་ནས་མགུར་འོག་སྡེ་བ་ཡུལ་བུད་ནས་འབལ་
གཞུང་རྐ་མོ་ཆེར་སོང་། ཨ་མྱེས་ཚེ་རིང་མཁར་དེ་ནས་ཚེ་ལས་འདས། རྗེས་
སུ་སྐུ་ཕྱོགས་ཚང་གིས་ཕྱིར་བོས་པ་ལྟར་ཁོ་ཚོ་ཕྱིར་མང་རར་ལོག ཚེ་རིང་
མཁརགྱི་བུ་ཚེ་འབའ་བཀྲ་ཤིས་དང་རིག་ལོ་ཚེ་འབའ་བཀྲ་ཤིས1960 ལོར་
འཛིན་བཟུང་གིས་རྫོང་ཐོག་ནས་འདས། དེའི་བུ་རི་བྷོ་རྒྱལ་དང་ཐར་བྷོ་རྒྱལ།
རིག་ལོའི་བུ་ཚེ་རིང་ཐར་དང་རྡོ་རྗེ་འབུམ་སོགས། ཨ་མྱེས་འབའ་ཏོ་ལ་ཤུལ་
· 173.



མང་རའི་ལོ་རྒྱུས།
མེད། ཨ་མྱེས་རྒྱ་མཚོའི་བུ་ལྷུན་གྲུབ་རྒྱལ། དེ་ལ་བུ་མོ་གསུམ་ལས་ཆེ་བ་ལྷ་མོ་
སྒྲོལ་མ། དེའི་བུ་ལྕགས་ཐར་སོགས། ཨ་མྱེས་བུན་ཁྲང་ལ་ཤུལ་མ་བྱུང་། ཨ་
མུས་བཀྲ་བྷའི་བུ་རྒྱ་ཞིས་ཁོ། སྟོབས་ལྡན། མགོན་པོ་རྒྱལ། རྒྱ་ཞིས་ཁོའི་བུ་
ལྕགས་ཐར། དེའི་བུ་ཚེ་རིང་རྒྱལ། ཕྱི་མ་གཉིས་ལ་ཤུལ་མ་བྱུང་།
དེ་ཡང་གྱ་ལྔ་ལོར་ཐོ་ལེ་དགོན་པ་དགོན་ས་སྤར་ནས་མགུར་འོག་ཏུ་
འདེབས་དུས། མགུར་འོག་སྡེ་བའི་འབངས་མི་རྣམས་ཀྱིས་མ་བསྐུལ་དང་
བླངས་ཀྱིས་མི་ཤུགས་དང་དངོས་ཤུགས་གང་ཐད་ནས་དགོན་པ་བསྐྱར་
འདེབས་ལ་མཐུན་རྐྱེན་གང་ལེགས་བསྒྲུབས་སོ།།
༢༠.རྨ་ཁའི་ཐང་སྡེ་བ། །
སྔོན་ཆད་གཅན་ཚའི་རྨ་ཁའིཐང་དང་འབར་རྩ་གཉིས་ཕན་ཚུན་འབྲེལ་
བ་བཟུང་ནས་གནས་ཡོད་པར་སྐབས་ཤིག་ན་འབར་ཙ་ནང་ཤིན་ཏུ་མ་འཐུན་
པས་རྨ་ཁའི་ཐང་གིས་བར་གཤོལ་བྱས། སྐབས་དེར་རྨ་ཁའི་ཐང་སྐམ་པོའི་
ཆུང་མ་ཨ་ཡེ་མ་ནེ་སྐྱིད་ཟེར་བ་ཆུ་ལེན་དུ་སོང་དུས་འབར་ཙའི་མི་འགས་བཟུང་
ནས་ཁྱེར། དེའི་ཚབ་ལྟ་བུར་མགུར་དགོན་པ་ན་ཡོད་པའི་གྱོད་ཡ་ཚོའི་བུ་
གཉིས་བཟུང་ནས་ཨ་ཡེ་མ་ནེ་སྐྱིད་ཕྱིར་མི་སྤྲོད་ན་བུ་གཉིས་གསོད་རྒྱུ་ཡིན་ཞེས་
འཇིགས་སྐུལ་བས་སླར་སྤྲད། རིམ་གྱིས་སྐམ་པོ་སྤུན་བཞི་དང་འབར་རྩའི་
སྐལ་བཟང་དང་གསང་བདག་དགེ་ཞིས་སོགས་གནས་སྤར་ནས་ཆབ་ཆ་བརྒྱུད་
དེ་འོང་ཞིང་སྐལ་བཟང་སོགས་སྒོ་མེ་ཆོས་རྗེ་ཟེར་ས་དེར་བསྡད། སྐམ་པོ་ཟེར་
བད་སྐབས་ཀྱི་རྨ་ཁའི་ཐང་གི་གནས་འདིར་གཏན་སྡོད་བྱས་ཏེ་གཞི་བཟུང་།
སྐབས་དེར། སྐམ་པོ་སྤུན་བཞི་དང་སྐལ་བཟང་གསང་བདག་དགེ་ཞིས་བཅས་
བདུན་ལ། གནམ་ན་སྐར་མ་སྨེ་བདུན། ས་ན་འབར་རྩའི་བུ་བདུན་ཞེས་
• 174.



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
གྲགས། ལ་མོ་དགེ་འདུན་བསྟན་འཛིན་ནོར་བུ་ཚང་གིས་ཧོའུ་རེ་ལུང་མདོ་
འདིར་དབང་ཞིག་གསུངས་དུས་མང་ཡུལ་གྱི་རོང་བ་སོ་སོ་དང་ཀླུ་གོང་ཞོལ་ཀ་
རྒྱ་ཟླ་ཚང་སོགས་ཀྱང་ཡོང་ཡོད་ཕྱིར་ཨ་མྱེས་སྐམ་པོ་འདི་ཟླ་ཚང་སོགས་འབྲོག་
ཕྱོགས་དང་རབ་འོག་སོགས་སུའང་གྱོད་བཤད་པ་སོགས་ལ་དགོས་གལ་ཆེ་བ་
ཞིག་ཡིན་ལ་ཚང་མས་ཀྱང་མི་འཇོན་ཐང་ཅན་ཞིག་ཡིན་ཟེར། དབང་འདི་
དང་བསྟུན་ནས་ཁོས་བཤད་རྒྱུར་ད་ནས་བླ་མ་ཚང་ལ་ཆོས་འབྲེལ་འཇོག་ན་
ཁྲལ་རིགས་ཕུལ་ཏེ་མགོ་འདོགས་དགོས་ཚུལ་འབྲོག་ཕྱོགས་པ་རྣམས་ལ་བཤད་
པས་ཟླ་ཚང་གིས་དངོས་སུ་མགོ་བཏགས་ཀྱང་། གཞན་པ་ཚོས་བླ་མར་བསྟེན་
ནས་ཤ་ཁྲལ་དང་མར་ཁྲལ་འཇའ་རྒྱུ་ཁས་བླངས་ཀྱང་མགོ་མ་བཏགས་ཟེར།
དབང་དེའི་མཇུག་ཏུ་བླ་ཚང་གིས་སྐམ་པོ་དང་ཁོའི་བུ་ཆེ་བ་བཞི་བཅས་དང་
འབྲོག་ཕྱོགས་དང་རོང་ཕྱོགས་ཀྱི་ཆེ་གྲས་རྣམས་ཀྱི་མགོ་ལ་གསུང་རབ་བཞག་སྟེ།
དེང་ཕྱིན་ཕན་ཚུན་འགྲིག་མཐུན་སྒོས་ཕན་ཚུན་ལ་རོགས་རམ་བྱེད་དགོས་བའི་
བཀའ་གནང་ནས་མནའ་གཅོད་དུ་བཅུག་ཅིང་དབང་གྲོལ། སྐམ་པོ་འདས་
རྗེས་དཔོན་མགོ་ཆོས་སྐྱོང་ལ་གཏད། དེ་འདས་རྗེས་དཔལ་ལྡན་ལ་གཏད་
ཅིང་དེ་རྗེས་བཅིངས་འགྲོལ་བྱས། 1955ལོར་རྒན་པ་ཚང་མས་གྲོས་བྱས་ཏེ་
སྡེ་བའི་ནང་གི་ཐོན་སྐྱེད་ལ་དམིགས་ནས་ཨ་མྱེས་འཇིགས་མེད་ཀྱི་གཙོས་ཁྱིམ་
ཚང་ཉེར་དགུས་ཡུར་ཆུ་སྡེ་བའི་ནང་དྲངས། འདིའི་ཐད་ལ་རོགས་སྐྱོར་
གནང་མཁན་ལ་མོ་ཡོངས་འཛིན་ཚང་དང་། ཨ་ལགས་ཆོས་རྗེ་ཚང་། འཇའ་
མོ་ཚང་། ཞི་བ་འཚོ་སོགས་ཀྱིས་རྟ་ནོར་ལུག་གསུམ་སོགས་གནང་། ཨ་མྱེས་
སྐམ་པོ་ཟེར་བས་ཆུང་དུས་རྗེས་དྲན་གྱི་ཤིང་སྡོང་བཙུགས་པའི་གཅིག་ལོ་
78ཡིན་ལ་ཕོ་འདོམས་གསུམ་ཙམ་ལ་མི་ཤོང་བ་དགུང་ལ་རེག་པ་ཞིག་ཡོད་པ་
：175.



མང་རའི་ལོ་རྒྱུས།
རྗེས་སུ་བླ་མ་རྣམས་ཀྱིས་ཨ་མྱེས་སྐམ་པོའི་རྣམ་ཤེས་ལ་ངེས་བཟུང་བའི་
འཇིགས་མེད་ཀྱི་བུ་རྡོ་རྗེ་ལྷུན་གྲུབ་ཆུང་དུས་ནས་ཨ་མྱེས་ཆོས་སྐྱོང་གི་བུ་སྐལ་
བྱས་ཡོད་པ་དེས་ལྟ་སྐྱོང་བྱས་ནས་རིང་བོ་ལོན་པ་ཙམ་ན་རྒྱ་མིས་གྲལ་རིམ་མི་
བཟང་བར་ཁག་བཀལ་སྡོང་བོ་འདི་རང་སྐྱེས་ཀྱི་སྡོང་བོ་ཡིན་ཟེར་ནས་ཁོ་མ་
སྨད་གཉིས་ཀྱིས་གནས་ལུགས་མང་བོ་བརྗོད་ནའང་མ་འཛེམ་པར་བཅད་དེ་
ཁྱེར། རྗེས་སུ་སྲིད་ཇུས་ཇེ་ལེགས་སུ་འགྲོ་བ་དང་བསྟུན་ནས་རྡོ་རྗེ་ལྷུན་གྲུབ་
ཀྱིས་གོང་རིམ་ལ་ཡང་ཡང་ཞུ་གཏུག་བྱས་པས་གོང་རིམ་གྱིས་ཀྱང་དེ་འདྲའི་ལོ་
རྒྱུས་ཅན་གྱི་སྡོང་བོ་བཅད་པ་མ་ལེགས་ཟེར་ནས་ཁོ་ལ་སྒོར500ཙམ་གནང་།
1984ལོར་རྒན་པོ་ཡིན་དྲུག་དང་བཀྲ་ཤིས ལྷ་རྒྱལ། དོན་གྷ ཕག་མོ་རྡོ་
རྗེ དཀོན་མཆོག རྡོ་རྗེ་ལྷུན་གྲུབ་བཅས་ཀྱིས་མ་ཎི་ཁང་གདུང་མ་ཉིས་
མཐུད་ཅན་གྱན་ལྔ་མ་ཞིག་བཟོ་སྐྲུན་བྱས་ཤིག ༧ལ་མོ་ཡོངས་འཛིན་ཚང་
དང་ཞབས་དྲུང་ཚང་། ཨ་ཚོགས་དགེ་བཤེས་ཚང་སོགས་ཀྱིས་རབ་གནས་ཀྱི་
མེ་ཏོག་འཐོར་བར་མཛད། ད་ལྟ་ཁྱིམ་ཚང84 ཡོད་དོ།།
༢༡.ཐོ་ལེ་སྡེ་བ།
ཐོ་ལེ་སྡེ་བའི་ས་འཛིན་ཐོག་མ་རྣམས་ནི་བཱ་ཡན་རྣ་ཀྱ་ནས་མཆེད་དེ་རབ་
འོག་ཏུ་འོང་སྟེ་དེར་གཞི་ཆགས་ཤིང་། ད་ལྟའི་བར་ལོ་ངོ་བརྒྱ་ཡས་མས་འགོར་
ཟེར། དེ་ཡང་སྔོན་བཱ་ཡན་རྣ་ཀྱ་སྡེ་བའི་པེ་ཧུ་ཞིག་ལ་ཆུང་མ་གཉིས་ཡོད་པ་
ལས། བེ་ཧུ་དེ་ལོ་ན་རྒས་ཚེ་རང་གི་ཐོབ་དང་གོ་ས་ཆེན་མའི་བུ་ལ་སྤྲད་པས་
ཆུན་མའི་བུ་དེར་ཡིད་མ་རངས་པར་རྩོད་གླེང་ཆེན་པོ་བྱས་མཐར། ཆེན་མའི་
བུ་རྒྱན་འཛིན་གྱིས་བེ་ཧུའི་ཐོབ་དང་ཐམ་ག་བཅས་ཁྱེར་ཅིང་རང་གི་ཉེ་འཁོར་
རྣམས་ཁྲིད་ནས་རབ་འོག་ཏུ་སླེབས་ཏེ་དེར་གཞིས་ཆགས། ཁོའི་མིང་ལ་པེ་ཧུ་
176 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
རྒྱན་འཛིན་ཟེར་ཞིང་ཁོའི་ཉེ་འབྲེལ་བཅས་པ་ནི་ཐོ་ལེ་སྡེ་བའི་ཐོག་མའི་ས་
འཛིན་དང་རྨང་གཞི་ཡིན། ད་ལྟ་ཐོ་ལེ་སྡེ་བར་དུད་ཁྱིམ་སུམ་ཅུ་ཙམ་ཡོད་ཅིང་
དེའི་ནང་གཅན་ཚ་སོགས་ས་ཁུལ་གཞན་ནས་འོང་བའི་དུད་ཚང་ཡང་འགའ་རེ་
ཡོད། ལུང་ཡངས་འགག་ཏུ་རྨ་ཆུ་བསྐྱིལ་རྗེས་ཐོ་ལེ་སྡེ་བ་གནས་སྤར་ཏེ་མང་
རའི་ཤེལ་ལུང་བཞུགས་ཁྲི་ཞོལ་མར་ཆགས་ཡོད་དོ།།
༢༢.རབ་རྒན་སྡེ་བ། །
རབ་རྒན་ཞེས་བ《མདོ་སྨད་ཆོས་འབྱུང》དུ་སྒོ་མེ་རབ་རྒན་ཞེས་བྲིས་
འདུག སྤྱིར་རབ་རྒན་ཞེས་པ་རབ་ཁ་ཆེན་པོ་སྟེ་རབ་རྒན་ཞེས་པ་ཡིན་པས་རྨ་
ཆུའི་ཕར་ཚུར་གཉིས་ནས། ལྷོ་བྲག་དམར་གཤིན་རྗེའི་འཕྲང་གཏོར་ནས།།
རྨ་ཀླུང་ཆེན་བྱང་དུ་ལྷུང་ལྷུང་རྒྱུག། ཤར་བཙན་མགོན་རྡོ་རྗེའི་ཕུགས་རྒྱུད་
ནས། མང་ཆུ་དང་རྨ་ཆུ་མ་བུ་འདྲེས།། ཤིང་སྣ་ཚོགས་ལྗོན་པའི་འཁྲི་ཤིང་
རྩེར། བྱ་མགྲིན་སྔོན་ཟླ་བས་གཅོང་སྐད་སྒྲོག། འབྲུ་སྣ་ཚོགས་སྨིན་པའི་ཞིང་
ས་དང། ཟེགས་བྱེ་མས་མིག་མངས་རིས་སུ་བྲེས། དགུང་སྦྲང་མས་གླུ་
དབྱངས་དར་དིར་སྒྲོག། དཔྱིད་སིལ་སྡོང་མེ་ཏོག་དྲི་ཞིམ་ཁྱབ། དབྱར་ཚ་བ་
རྒྱ་གར་ཆོས་ཀྱི་ཞིང་། སྟོན་འབྲུ་དྲུག་རྒྱས་པས་བང་མཛོད་གང་།། ཡུལ་མང་
རའི་གསེར་ལྗོངས་རིང་མོའི་མདོ།། སྒོ་རབ་ རྒན་གསེར་མོ་ལྗོངས་འདིས་
བཀག། འདིར་བཀྲ་ཤིས་དགེ་མཚན་གཡང་ཆགས་ན། ཆོས་སྲིད་ཀྱི་ལེགས་
ཚོགས་འཕེལ་ངེས་གདའ། ཞེས་གསུངས་བ་ལྟར་མངོན་པར་གྲུབ་པའི་སྡེ་
འདིའི་ལོ་རྒྱུས་འཆད་པ་ལ།
དེ་ཡང་ལྡོང་རིགས་ལ་ཤུལ་ཆེན་བཅོ་བརྒྱད་དང་ཚ་ཆེན་བཅོ་བརྒྱད་
སོགས་བྱུང་བའི་ནང་ཚན་གཅན་ཚ་ཞེས་སྙན་པའི་བ་དན་མངོན་པར་མཐོ་བ་
• 177.



མང་རའི་ལོ་རྒྱུས།
དེར་སྣང་རའི་གྲོང་བརྒྱད་དུ་གྲགས་པའི་ནང་ཚན་ལོ་ཁོག་ཅེས་པར་ལོ་ར་དང་།
དཔོན་ཚང་ཁ། ལུག་བརྒྱ་ར། གཅན་ཚ་ར་ཞེས་འདད་མགོ་གཅིག་པའི་ཚོ་བ་
བཞི་ཡོད། དེ་ལས་ལོ་རའི་ཚོ་བ་ལོ་ཁོག་ཀླུ་རྒྱལ་འབུམ་ཞེས་ཕོ་རྩལ་སྣ་དགུ་
འཛོམས་པ་ཞིག་ཡོད་པ་དེར་བུ་གཉིས་སྐྱེས་ཀྱང་བསྟུད་མར་མ་འཚམས་པས་ལ་
མོ་བསྟན་འཛིན་ནོར་བུར་དགོངས་བརྟག་ཞུས་བར་འདིར་བསྡད་ན་མི་ལེགས་
པ་ལུང་དུ་བསྟན་ཅིང་ཕྱག་མཛོད་ཨ་ལགས་བཟོད་པས་མང་རའི་རབ་རྒན་ཞེས་
བར་ས་གཤིས་ལེགས་པས་དེར་སོང་ན་བཟང་ཞེས་གསུངས་བ་ལྟར་སྤྱི་ལོ་
1903ལ་སྣང་རའི་སྟོང་དཔོན་ལ་དཀར་ཡོལ་འབྲུག་མ་ཅིག་དང་བཀྲ་ཤིས་
པའི་ལྷ་དར་སྲིད་དུ་རིང་བ་གཅིག་ཕུལ་ནས་ས་འདིར་ཡོང་སྟེ་ས་བཟུང། ལོ་
ཁོག་ཀླུ་རྒྱལ་འབུམ་ཚང་གི་མི་རྒྱུད་མགུར་འོག་གི་རུས་དཔོན་ཡིན་པས་འབྲེལ་
འདྲིས་ཟབ་ཕྱིར་མགུར་འོག་དཔོན་པོ་འབའ་ཏོ་དང་ཚེ་རིང་མཁར་སོགས་ཀྱིས་
ར་གཅིག་དང་ཆང་རྫ་མ་གང་ཁྱེར་ནས་འཚམས་འདྲིར་འོང་ཟེར། དེ་ནས་རྟ་
ར་ར་གཅིག་དང་དངུལ་ལྔ་བཅུ་མ་གཅིག ཨ་ལགས་བཟོད་པས་ཆེད་དུ་
གནང་པའི་ཕྲུག་བཅས་ཕུལ་ཏེ་ལ་མོ་སྒར་གཞུང་ལས་ས་བསླངས་པར་གདོང་
ལམ་དང་ཟུང་ལམ། ཁུ་》འུ། ནགས་རུལ། མི་མགོ་ཐོ་ལོག་བར་མ་བཅས་
ས་ཡིག་ཕྱག་ཐེལ་གྱིས་བཏབས་པ་གནང་
དུས་དེར་ཞི་མོ་དཔའ་ལུང་རི་ལམ་ནས་གཡའ་ཀྱུ་ཤིང་ང་ཐང་ཞེས་པའི་
ཁ་ཆེའི་སྡེ་བ་ཆེན་པོ་དེར་འགྲས་པའི་རྐྱེན་གྱིས་ལོ་ལྔ་དྲུག་རིང་ཕར་ལ་མི་ལྔ་ཚུར་
ལ་མི་བདུན་བསད་པས་མང་སྣ་ཉུང་གིས་མ་བརྟན་པར་ཡུལ་བུད། སྒོ་མེའི་རྐ་
སར་དུ་སྡོད་དུས་ལོ་ཁོག་ཀླུ་རྒྱལ་འབུམ་དང་ཁོ་གཉིས་ཀྱི་ཆུང་མ་སྤུན་དུ་གྲུབ་
ཕྱིར་གནས་འདིར་བོས། ཁོ་གཉིས་ཀྱིས་ས་བལྟ་བར་ཁུ་》འུ་སར་ཡོང་ཞིང་
• 178 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
དེར་ཆུ་མགོ་ཞིག་གི་ཁར་བྱིས་པ་གཅེར་བུ་ཞིག་ཡོད་སྐད་ཐོས་བས་རབ་རྒན་གྱི་
ས་དེའི་ནགས་དཀྱིལ་དུ་མེ་ཏོག་སེར་བོ་ཁྲ་ལམ་ལམ་བཞད་པར་ཤྭ་ཡུ་མོ་གར་དུ་
རྩེ་བཞིན་ཡོད་པ་མཐོང་བས། ཁྱིམ་ཁ་གཉིས་ཀྱིས་ཤིང་གུར་ཕེབས་ནས་
ནགས་བཅད་དེ་ཆུ་མགོ་ཞོལ་མ་ཡུར་ལས་དྲངས་ཏེ་ཞིང་རྨོས། ཕྱི་ལོ་རྩྭ་ལས་
འབྲུ་མང་བའི་ལོ་ལེགས་བྱུང་། རིམ་བཞིན་ལོ་ཁོག་གི་ཨ་མྱེས་གདུགས་དཀར་
རྒྱལ་དང་ཨ་མྱེས་རྣམ་ཐར་ཁྱིམ་ཁ་གཉིས་མེ་ཏོག་ལུང་བར་སྡོད་པ་འདིར་བོས།
སྐབས་དེར་ལོ་ཁོག་རྐ་གོང་མའི་གཞོན་ནུ་མ་ཞིག་དང་གླས་ཆེན་སྟག་
ཤར་ཞིག་མཛའ་དུང་གིས་སྦྲེལ་ཏེ་བྲོས་བ་དགུ་ཆུས་ཁུར་བས་སྡེ་བ་གཉིས་ཀྱིས་
ཞིབ་བཤེར་བྱས་པར་ལོ་ཁོག་ནག་པས་སྟོང་ཁུར་དུས་དཔོན་ཚང་ཁ་དང་ལྕག་
རྒྱ་ར་གཉིས་ཀྱིས་རོགས་མ་བྱས་པར་བརྟེན་ལོ་ཁོག་པེ་ཅང་ཞེས་གཅན་ཚ་རའི་
ཨ་མྱེས་སྟག་ལྷ། ཨ་མྱེས་ཁྱི་གུ་ཐར། ཨ་མྱེས་རི་སྐྱིད་ཚེ་རིང་གསུམ་དང༌། རྐ་
གོང་མའི་ཨ་མྱེས་སྟོབས་ལྡན། ཨ་མྱེས་བློ་བཟང་བསྟན་འཛིན། ཨ་མྱེས་ཚེ་
རིང་འབུམ། ཨ་མྱེས་ཚེ་ལོ་ཐར་བཞི་སྟེ་ཁྱིམ་ཁ་བདུན་དེར་སྡོད་མ་འདོད་པར་
ཡུལ་བུད་ནས་གནས་འདིར་ཡོང་ནས་རབ་རྒན་ཁར་གཞི་བཟུང་ཞིང་རབ་རྒན་
ཕག་མོ་ཚང་ཐོ་ལེ་ན་ཡོད་པ་བོས་ནས་སྡེ་འགྲམ་དུ་བླངས་བ་སོགས་སྡེ་བའི་གྲས་
སུ་ཞུགས་མཁན་དུ་མ་བྱུང་།
ལོ་ཁོག་ཀླུ་རྒྱལ་འབུམ་འདས་དུས་རབ་རྒན་ཕག་མོ་ལ་སོགས་པས་རྒྱུ་
ནོར་དང་བུད་མེད། བྱིས་པ་ཚང་མ་གཞན་དུ་སྐྱེལ་ནས་མཚན་གཅིག་ལ་མེ་
མདའ་རྒྱག་རེས་བྱས་པས་རབ་རྒན་ཕག་མོ་ཚང་གི་མི་གཅིག་བསད། ནམ་
ལངས་ཁར་ཡུལ་བུད་དེ་ཁུ་སྐྱོའུ་ལ་སོང་ནས་གཞི་བཟུང་། ཞོགས་པར་མ་ཁའི་
ཐང་གི་ཨ་མྱེས་སྐམ་པོ་ཕ་བུ་ཚོ་དང་འགུར་འོག་གི་འབའ་ཏོ་སོགས་དམག་ལ་
• 179 •



མང་རའི་ལོ་རྒྱུས།
ཡོང་། རྗེས་སུ་ལ་མོ་སྒར་བས་ཕྱོགས་གཉིས་ཀ་བོས་ནས་བདེ་ཆེན་རྡོ་བཅའ་
ཁུག་ཏུ་གཟུ་བཤད་དེ་མང་རའི་ཧོ་རུའི་ལུང་མདོར་གྱོད་འདུམ་ཏེ་རབ་རྒན་
ཕག་མོ་ཚང་ལ་སྟོང་བྱིན།
དེ་ནས་སྒར་གཞུང་གིས་རབ་རྒན་བྱི་མོ་ཚེ་རིང་དཔོན་དུ་བསྐོས་མོད་
ཁོང་གིས་དཔོན་ཡོད་ཅིང་ཨ་ཁུ་གནས་བརྟནའང་བཞུགས་པས་ཡར་ཁར་
བསྲེས། རྐ་ལས་པར་སྒོ་མེའི་འཁྱིལ་ཁུག་ནས་རྒྱུའི་ཤིང་བཟོ་རུས་ཡོན་དང་
མིང་ལ་ལིས་ཀ་ཟེར་བ་བོས་ཏེ་རྐ་ལས་ཤིང་ཞིང་ས་རྒྱ་བསྐྱེད། སྡེ་བའི་མཐུན་
སྒྲིལ་གྱི་ཆེད་དུ་བཀྲ་ཤིས་རྣམ་རྒྱལ་དང་ལོ་ཁོ། རྣམ་ཐར་རྒྱལ་དང་ཡུལ་ལྷ་ཐར།
ལིས་ཀ་དང་རྡོ་རྗེ་རྣམ་རྒྱལ། ཚེ་བརྟན་དང་གནས་བརྟན་སོགས་མི་གཉིས་རེ་
གཉིས་རེ་བྱས་ཏེ་ཚང་མས་མནའ་བཅད།
1932ལོར་སྡེ་བའི་སྟག་ཤར་དགེ་འདུན་དང་མཁའ་འགྲོ གུ་གྲགས་
གསུམ་ཇག་ལ་སོང་ནས་སྒོ་མེ་ཆུ་ནག་དང་ལྷ་ཁང་ཐང་གཉིས་ཀྱི་ས་མཚམས་སུ་
མ་པུའུ་ཧྥང་གི་ཟི་ལིང་པུའུའི་དམག་གཉིས་ལ་ཐུག་པས་གཅིག་བསད་ཅིང་
གཅིག་ཤོར། རྟ་བོའུ་བཅས་ཚང་མ་འཕྲོག་པས་མ་ཡང་ཧེ་ཧྲི་ཀྲང་གིས་དམག་
ལྔ་བརྒྱ་ཁྲིད་ནས་ཧོ་རུ་ལུང་བར་སྒར་བཏབ་ནས་སྡེ་བ་འདིར་དམག་རྒྱག་རྩིས་
བྱས། སྡེ་འདིར་འབྲེལ་བ་ཡོད་པའི་ཁ་སྒང་ལན་ཆི་ཏ་རིན་གྱིས་བར་འདུམ་
བྱས་ཏེ། མེ་མདའ་བཅུ་གཉིས། རྟ་ནོར་བཅོ་ལྔ། ལུག་བརྒྱ་ཕྲག་དུ་མ་
བཅས་སྟོང་ལ་བྱིན་པས། ལོ་དེར་དོར་གཉིས་ཀྱིས་ཞིང་རྨོ་དགོས་བྱུང་།
1935ལོར་རི་ཉིལ་ཏེ་རྐ་དང་གཡིས་ཁང་། རང་འཐག་བཅས་ཚང་མ་
བསྣུབས་ནས་ཞིང་འདེབས་མ་ཐུབ། གནས་སྤོར་འདོད་ཀྱིས་མི་སྐོར་ཞིག་མང་
རའི་རྟ་རྒྱུང་དང་སྐོར་ཞིག་གནམ་ཐང་དུ་ས་བལྟ་རུ་སོང་། གྲོས་མང་པོ་བྱས་
• 180 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
མཐར་ཨ་མྱེས་བཀྲ་ཁོ་སྐྱབས་རྗེ་ཐར་ཤུལ་ཚང་ལ་ལུང་བསྟན་ཞུ་རུ་སོང་། ཁོང་
གིས་འདིར་བསྡད་ན་བཟང་ཞེས་གསུངས་བས་བསྐྱར་དུ་རྐ་ལས་པ་སོགས་བྱས།
སྐབས་འདི་དག་ཅིག་ཏུ་སྣང་རའི་དཔོན་པོས་སྔར་གྱི་ལོ་ཁོག་ཁྱིམ་ཁ་བདུན་
ཡོང་དུས་གནང་བ་མ་ཞུས་པར་བསྙད་བཏགས་ནས་སྣང་རའི་གྲོང་བརྒྱད་ཀྱི་
དམག་བྱེད་རྩིས་བྱས་པས་ཚོ་དཔོན་གནས་བརྟན་གྱིས་བུ་རྟ་མགྲིན་རྡོ་རྗེ་ཁྲིད་
ནས་རྟའི་སྟེང་གོས་འཐག་མགོ་ཞིག་ཕུལ་ནས་འཛུལ། སྣང་རའི་དཔོན་པོས་
བཀའ་བཀྱོན་པར་ལོ་ཁོག་བྱུང་བོ་ཚེ་རིང་གིས་ངོ་ཆེན་ཞུས་པས་རྟ་དེ་ཁོའི་བུ་རྟ་
མགྲིན་རྡོ་རྗེ་ལ་ཕྱིར་གནང་། ལོ་ཁོག་བྱུང་བོ་ཚེ་རིང་འདིར་ཡོང་སྟེ་མགོ་ཕྱུང་
ལཁྱིམ་བདུན་པོ་ལས་རྟ་རེ་བླངས། སྒར་བ་ཚང་གིས་ཀ་རྒྱུ་ཟླ་ཚང་ནས་ཞིང་
ཁྲལ་དུ་ཚེར་མོ་བསྡུས་པ་དེའི་ཟོག་བར་རབ་རྒན་ལས་ནགས་རུལ་གྱི་ས་དེ་
གཡར་ཟེར།
1951ལོར་ཆུ་ལོག་ཆེན་པོ་ཞིག་བྱུང་སྟེ་ཞིང་དང་རྐ་ཚང་མ་བསྣུབས་
པས་ཤེལ་ལུང་བཞུགས་ཁྲི་ཐང་ལ་འགྲོ་རྩིས་ཀྱིས་པཎ་ཆེན་རིན་པོ་ཆེ་སྐུ་འབུམ་
དུ་བཞུགས་པར་ལུང་བསྟན་ཞུ་འབྲས་སུ་འདིར་བསྡད་ན་བཟང་བ་བྱུང་བས་སྐུ་
ཕྱོགས་སྒོ་མང་ཚང་གི་རྟ་གཅིག་ལ་ལ་མོ་ཡོངས་འཛིན་ཚང་གི་གཡག་གཅིག་
ཨ་ལགས་ཐུ་བ་ཚང་གི་གཡག་གཅིག ཀ་རིང་སྒར་བ་ནས་གཡག་གཅིག་
སོགས་གནང་སྟེ་རྐ་ལས་པས་སླར་ཡང་འཚོ་ཐུབ་པ་བྱུང། 1957ལོར་དགེ་
འདུན་འོད་ཟེར་གྱིས་རྒྱ་གར་ནས་བྱང་ཆུབ་ཀྱི་ཤིང་ཁྲུ་གང་སོགས་གདན་དྲངས་
ནས་མ་ནི་ཁང་བཞེངས་ཏེ་སྤྱི་ཚོགས་ཀྱི་དར་རྒུད་བརྒྱུད་པ་ཡིན་ཏེ་ལ་མོ་ཡོངས་
འཛིན་རིན་པོ་ཆེའི་ཞལ་སྔ་ནས། གྲོང་འདི་ཡི་སྐྱེ་བོ་ཕོ་མོ་རྣམས། ཡིད་
དཀོན་མཆོག་མཆོད་ལ་གཅིག་ཏུ་དད།། མར་ཉམ་ཆུང་དམན་ལ་ལྷག་པར་
• 181 •



མང་རའི་ལོ་རྒྱུས།
བརྩེབར་ལས་འབྲས་དྲང་ཐིག་དཔང་བོར་འཇོག། དེའི་རྐྱེན་གྱིས་སྤྱི་
ཚོགས་འགག་ཕྲེང་ནས། མི་གཅིག་མིན་ཐམས་ཅད་བདེ་བར་གྲོལ། དེར་སྐུ་
གསུང་ཐུགས་རྟེན་ཡོད་ཚད་དང་། སྒོས་མ་ཎི་དུང་ཕྱུར་སོགས་ཀྱང་འཚམས།
ཞེས་གསུངས་བ་ལྟར་རོ། ༧ལ་མོ་ཡོངས་འཛིན་རིན་པོ་ཆེ་མང་རར་དགོན་པ་
འདེབས་པར་ཕེབས་པ་ནས་བཟུང་། རབ་རྒན་སྡེ་བར་ལོ་རེ་ལ་སྟོན་ཀར་འབྲུ་
བསོད་དང་ཆབས་ཅིག་རྒྱུན་རིང་མཚམས་ལ་བཞུགས། མང་འགག་མཚམས་
ཁང་ནས་ལོ་གྱོན་རིགས་གསུམ་གྱི་བསྙེན་མཚམས་ལ་ཟླ་ངོ་གཅིག་དང་ཕྱེད་ཙམ་
ལ་བཞུགས། ཁོང་ཟི་ལིང་དུ་ངལ་རྩོལ་བཅོས་སྒྱུར་ལས་ཐར་ནས། རེ་གཉིས་
ལོའི་ཧོར་ཟླ་བཅུ་བ་ནས་ཕྱི་ལོའི་ཟླ་གསུམ་པའི་བར་བཀྲ་ཤིས་ཚེ་བརྟན་ཚང་ན་
མཚམས་ཁ་ཆུང་དུ་ཡོད་པར་ཁོང་གི་ཚ་བོ་ཨ་ལགས་བློ་བཟང་དང་ལྷན་
བཞུགས་གནང་། དེ་སྐབས་མ་ཎིའི་འཁོར་ཆེན་ཞིག་ཡོད་པ་ལ་ལྷ་ཕྲུག་ཅིག་
དང་ལྷན་དུ་ཚོན་རྩི་སྤུས་ལེགས་ཤིག་ཀྱང་ཁོང་གིས་བཏང་། སྤྱི་ཚོགས་སྔ་ཕྱིར་
སྤྱི་ཁང་དང་ལྷ་རྟེན་ལ་སྔ་ཕྱིར་ཕྱག་རྫས་ཀྱང་འདོད་དགུར་གནང་ངོ།།
༢༣.ཁུ་སྒྲོའུ་སྡེ་བ།
ཁུ་སྐྱོའུ་སྡེ་བ་དང་ཐོག་བཱ་ཡན་ཁ་སྒང་ནས་མཆེད་དེ་ད་ལྟའི་ནང་སོར་
འོངས་ཤིང་། དེ་རྗེས་རབ་རྒན་དུ་གནས་སྤར། དེ་ནས་ནང་དམེ་ཞིག་གི་
རྐྱེན་ལ་བརྟེན་ནས་རབ་རྒན་ཕག་མོས་སྣེ་ཁྲིད་དེ་དུད་ཁ་ལྔ་དྲུག་ཙམ་རྨ་འགྲམ་
གྱིད་ལྟའི་ཁུ་ཧྥོའུ་ཆགས་ས་དེར་གནས་སྤར་ནས་འཚོ་བ་རོལ་འགོ་བརྩམས་
ཤིང་ རབ་རྒན་ཕག་མོས་སྡེ་མགོ་བསྐྱངས། ད་ལྟའི་བར་ལོ་ངོ་བདུན་ཅུ་
དོན་གསུམ་སོང་།
དེ་དུས་དེ་ན་རྒྱ་ཚང་སྐོར་ཞིག་ཆགས་ཡོད་པ་རིམ་གྱིས་ཇེ་ཉུང་དུ་སོང་
• 182 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
སྟབས་སྐབས་ཤིག་གི་རིང་ལ་ཁྱིམ་ཚང་གཉིས་ཙམ་ལས་མེད་པར་ས་དེ་ཁུ་ཧྥོའུ་
སྡེ་བའི་རང་སར་གྱུར་བ་རེད། དེ་ནས་སྤྱི་ལོ་ང་བརྒྱད་ལོ་བར་རབ་རྒན་ཕག་
མོས་སྡེ་མགོ་བསྐྱུངས་སོ། །
ལོ་དེར་ཕྱོགས་ཡར་མར་གྱི་མི་དྲག་མང་བོ་འཛིན་བཟུང་བྱེད་དུས་རབ་
རྒན་ཕག་མོ་ཡང་ཉེས་མེད་འཛིན་བཟུང་བྱས་ནས་ཟི་ལིང་དུ་ཁྱེར་ཅིང་། དེར་
ཚེ་ལས་འདས། ཕྱིས་ལུང་ཡངས་འགག་ཏུ་རྨ་ཆུ་བསྐྱིལ་བས1987ལོར་ཁུ་
སྒྲོའུ་སྡེ་བ་སླར་ཡང་གནས་སྤར་ཏེ་ཤེལ་ལུང་དུ་གཞིས་ཆགས་སོ།།
ཁུ་སྐྱོའུ་སྡེ་བའི་དེ་སྔའི་ས་ཐོག་ཏུ་སྔོན་ཆད་སོག་པོའི་ཁུ་ཁེ་དཔོན་མོ་ཞེས་
པ་ཞིག་གིས་རྒྱལ་ས་བྱས་ནས་བསྡད་པའི་ལོ་རྒྱུས་སྣང་བས། ཁུ་སྐྱོའུ་སྡེ་བའི་
མིང་འདི་ཡང་སོག་སྐད་ཡིན་ནམ་སྙམ་མོ།།
པ་གཞན་ཁུ་》འུ་ཐད་ཀའི་རྨ་ཆུའི་ཕར་འགྲམ་ན་རྗེ་ཞབས་དཀར་བའི་
ཉིན་མོའི་སྒྲུབ་ཕུག་ཅེས་པ་ཡོད་ཅིང་། དེ་སྔ་ཐོན་སྐྱེད་རུ་ཁག་གི་སྐབས་སྒྲུབ་
ཕུག་དེ་ནས་གསེར་བྲིས་ཀྱི་གླེགས་བམ་མང་བོ་ཐོན་ཅིང་གླེགས་ཐག་བལ་སྐུད་
ཀྱིས་བྱས་ཡོད། ད་དུང་ཤིང་ཕོར་ཞིག་ཀྱང་ཐོན་པར་གས་ཀ་ཡོད་པར་བལ་
སྐུད་ཀྱིས་བསྡམས་འདུག་ཟེར། རྨ་ཆུའི་ཚུར་ངོས་ཀྱི་མཚན་མོའི་སྒྲུབ་ཕུག་
ལས་ས་ཚྭ་མང་བོ་ཐོན་པ་ཕལ་ཆེར་རྗེ་ཞབས་དཀར་བ་ཁོང་གི་ཕྱག་བཟོ་ཡིན་
ལས་ཆེ་སྙམ་མོ།།
༢༤.ཤུ་རྭ་སྡེ་བ།
ལོ་ངོ་བདུན་ཅུའི་སྔོན་ལ། གཅན་ཚའི་རྨ་ཁའི་ཐང་དང་འབར་རྩ་
གཉིས་བར་རྩོད་གླེང་ཞིག་བྱུང་ནས། རྨ་ཁའི་ཐང་གི་སྐམ་པོ་སོགས་མི་སྐོར་
ཞིག་གིས་འབར་རྩའི་མི་ཞིག་བསད་རྗེས་སྟོང་མ་བྱིན་པར་ཡུལ་གྱུར་ཏེ། ཆབ་
• 183 •



མང་རའི་ལོ་རྒྱུས།
ཆའི་རྒྱུ་ར་དང་སྐེ་ར་སོགས་ལ་འོང་ཞིང་། དེ་དུས་དཔོན་པོ་རིན་ཆེན་རྒྱལ་ལོ་
བཞི་བཅུ་ཡས་མས་ཡིན་ཟེར། དེ་ནས་ས་མ་ཟིན་པར་མང་རའི་ད་ལྟའི་རྨ་ཁའི་
ཐང་གི་གནས་འདིར་འོང་ནས་ཨ་མྱེས་སྐམ་པོ་སོགས་དང་མཉམ་དུ་རེ་ཞིག་
བསྡད། དེ་ནས་ཁོ་ཚོ་ཅུང་མ་མཐུན་སྟབས། དཔོན་པོ་རིན་ཆེན་རྒྱལ་གྱིས་
རང་གི་ཉེ་མི་རྣམས་ཁྲིད་ནས། ད་ལྟའི་རབ་འོག་གི་ཤྭ་རྭ་ཆགས་སའི་གནས་
འདིར་ཡོང་། དེ་དུས་ས་འདི་མི་མེད་དབེན་ཐང་དང་། ནགས་ཚལ་སྟུག་
པོར་འཁྲིགས་ཤིང་། ནགས་ཁྲོད་དུ་ཤུ་བ་དང་ཡུ་མོ་རྣམས་བག་ཡངས་སུ་རྒྱུ་བ་
དང་། ཤྭ་རྭ་མང་བོ་གང་སར་ལྷུང་འདུག་པ་སོགས་ཀྱིས་ས་འདིའི་མིང་ལ་ཤུ་
རྭ་ཐོགས་ཟེར། དེ་ནས་ཁོ་ཚོས་ཞིང་རྨོ་ལོག་རྒྱག་གིས་སོ་ནམ་གཉེར་ཏེ་འཚོ་
གནས་ཀྱི་ཆ་རྐྱེན་བསྐྲུན་ཅིང་། ཐོག་མའི་ས་འཛིན་བྱས། རིམ་གྱིས་ཕྱོགས་
ཡར་མར་ནས་ཡུལ་གྱུར་བ་མང་བོ་སྔ་གཞུག་ཏུ་ཤྭ་རྭའི་སྡེ་ཁྲོད་དུ་ཞུགས་པས་ཤུ་
རྭ་སྡེ་བར་དར་འཕེལ་བྱུང་། སྐབས་དེར་གཅན་ཚའི་མགུར་ནས་སྒར་གཞུང་
གིས་མི་སྣ་མངགས་ཏེ་ཤྭ་རྭའི་དཔོན་པོ་ཁོང་ཕྱིར་བོས་ཀྱང་ཁོང་གིས་ཁས་མ་
བླངས་པས། ལ་མོ་སྐུ་ཕྲེང་བདུན་པས་ཁོང་ལ། ཁྱོད་སྔོན་ཆད་རྨ་ཁའི་ཐང་
དུ་ཡོད་དུས་དེའི་དཔོན་པོ་ཡིན་པས་ད་ལྟ་ཡང་ ཤྭ་རྭའི་དཔོན་པོར་འདུག་
དགོས་ཞེས་ཁོང་ ཤྭ་རྭའི་དཔོན་པོར་བསྐོས་པས། དེ་ནས་བཟུང་ཤྭ་རྭའི་
དཔོན་པོ་ཞེས་གྲགས།ཁོང་སྔོན་ཆད་རྨ་ཁའི་ཐང་དུ་ཡོད་དུས་དཔོན་ཐོབ་ལ་
ཁང་ཐོག་ཏུ་གྱོ་མོ་སྔོན་པོའི་རྒྱ་ཕིབས་ཡོད་ཟེར། ཁོས་ད་ལྟའི་ཤུ་རྭའི་གནས་
འདི་ནས་ས་བཟུང་བའི་ལོ་ངོ་འགའི་རྗེས་ཏེ། ཁོང་ལོ་ཞེ་བཞིའི་སྟེང་ཆུང་མ་
ཞིག་བསུས་ཤིང་། དེ་ལ་བུ་བཞི་བྱུང་སྟེ་ཆེ་བ་ལྕགས་ཐར་རྒྱལ་ད་ལྟ་ལོ་བར་
ཡོད། དེའི་འཕྲོར་དོན་བྷ། ད་ལྟ་རྨ་ཁའི་ཐང་ན་ཡོད་ཅིང་དེ་སྔ་རབ་འོག་
• 184 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
ཞང་གི་ཞང་གཙོ་གཞོན་པ་ཁུར། ད་ལྟ་ལས་འཁྱུར་བྱས་ཡོད། དེ་ནས་འོད་
ཟེར། དེ་ནས་པདྨ། བུ་མོ་གནམ་བྷོ་ད་ལྟ་ཤུ་རཱར་ཡོད་དོ། སྔོན་ཆད་སེངྒེ་
གཤོང་གི་ལྷ་བཟོ་སྐོར་ཞིག་ཤུ་རྭར་འོང་སྟེ་སྡེ་གྲས་སུ་ཞུགས་ཤིང་ད་ལྟའི་ཧི་རྩྭ་
ཚང་སོགས་ཅུང་སྔ་མོ་ནས་ཤཱ་རཱའི་སྡེ་ཁྲོད་དུ་ཞུགས། ཀན་སུའུའི་ཧི་ཀྲིག་གི་རྒྱ་
མི་དང་། མེན་ཧོའི་རྒྱུ་མི་སོགས་སྐོར་དང་སྐོར་བྱས་ཏེ་སྔ་གཞུག་ཏུ་ཡོང་བས་
ཤུ་རྭ་སྡེ་བ་རྒྱ་ཁྱོན་ཇེ་ཆེར་གྱུར། སྔོན་ཆད་ཤུ་རྭ་སྡེ་བ་ན་སྒར་གཞུང་གི་ཁྲལ་བ་
ཁྱིམ་ཚང་ཉེར་ལྔ་ཙམ་ཡོད། ང་བརྒྱད་ལོར་ཤྭ་རྭའི་དཔོན་པོ་ཡང་འཛིན་
བཟུང་བྱས་ཏེ་གཏེར་ལེན་ཁར་ཅིང་། དེ་ནས་སྐུ་གྲོངས་པ་རེད། ཤྭ་རྭའི་
དཔོན་པོ་འདི་ལ་མོ་སྐུ་ཕྲེང་གཉིས་རིང་གི་དཔོན་པོ་ཡིན་ནོ།།
༢༥.ནང་སོ་སྡེ་བ།
ནང་སོ་སྡེ་བ་ནི། བཱ་ཡན་ཁ་སྒང་ནང་སོའམ་དཔོན་ཚང་གི་དུད་ཁྱིམ་
འགའ་ཞིག་རྐྱེན་དབང་གིས་རབ་འོག་ཏུ་འོང་ནས་གཞིས་ཆགས་པས་མིང་དེ་
སྐད་ཐོགས་ཤིང་། ཕྱིས་སུ་ཀན་སུའུ་ཧི་ཀྲིག(ཀན་སུའུ་ཧོས་ཉིན་ཞན》དང་ཁྲི་
ཀའི་རྒྱ་མི་མང་བོ་དེར་འོང་ནས་ཁྱིམ་གཞིས་ཆགས་པས་སྡེ་བའི་དུད་གྲངས་ཇེ་
མང་དུ་གྱུར། སྤྱི་ལོ་ང་བརྒྱད་ལོའི་ཡར་སྔོན་དུ་ནང་སོ་སྡེ་བའི་དཔོན་པོ་སྣང་
རའི་ཆེན་ཧུ་ལྷ་མགོན་གྱི་སྤུན་རིག་གེ་ཟེར་བ་དེ་ཡིན་ལ། ནང་སོ་སྡེ་བ་ཆགས་
ནས་ད་ལྟའི་བར་ཕལ་ཆེར་མི་རབས་ལྔ་དྲུག་ཙམ་སོང་འདུག རྗེས་སུ་ལུང་
ཡངས་འགག་ ཏུ་རྨ་ཆུ་བསྐྱིལ་ བས་ནང་སོ་སྡེ་ བ་ གནས་ སྤར་ཏེ་ཤེལ་ལུང་
བཞུགས་ཁྲི་ཞོལ་མར་ཆགས་ཡོད་དོ།།
༢༦.ནགས་ནག་རུལ་སྡེ་བ།
ནགས་རུལ་སྡེ་བ་ནི། སྔོན་ཆད་ས་དེར་ནགས་ཚལ་སྟུག་པོ་ཞིག་ཡོད་
• 185 •



མང་རའི་ལོ་རྒྱུས།
ཅིང་། ན་གས་དེའི་ཡལ་ག་དང་ལོ་མ་མང་བོ་སར་ལྷུང་སྟེ་རུལ་སུངས་སུ་གྱུར་
པའི་ཆ་ནས་དེ་ལྟར་ཐོགས། ས་དེར་ད་དུང་རྩྭ་ཆུ་ཡང་འབེལ་བོ་ཡོད་པས་
ཞབས་དྲུང་ཚང་གི་སུ་རུག་ཁྱིམ་ཚང་འགའ་དེར་བསྡད་ཡོད། སྐབས་དེར་ཕ་
ཡུལ་གཅན་ཚ་ནས་ཡིན་པའི་བསོད་ནམས་རྒྱལ་ཟེར་བ་དེས་ས་དེར་རྨོ་ཞིང་
བཏབ་སྟེ་སོ་ནམ་གཉེར་འགོ་བརྩམས་ཤིང་། ཡང་མདའ་བཞིའི་ཁང་ཐོག་ན་
ཡོད་པའི་སྒར་བའི་ཙོང་བཀཱན་རྒྱལ་མཚན་སོགས་ཀྱང་མ་པུ་ཧྥང་གིས་ས་དེར་
སྡོད་དུ་མ་བཅུག་པས་ཁོ་ཚོས་གཅན་ཚའི་མགུར་དང་ལ་མོ་བདེ་ཆེན་སོགས་
བརྒྱུད་དེ་ས་འདིའི་སུ་རུག་གྲས་སུ་ཞུགས་པས་ཁོ་ཚོ་ཡང་སྡེ་མི་ཐོག་མའི་གྲས་
ཡིན། ཕྱི་མ་འདི་ལ་ཙུང་ཀོན་ཞེས་པའི་ཐོབ་ཡོད་ཟེར་ཞིངག སུ་རུག་ནི་
སྐབས་དེར་བོན་སྐོར་གྱིས་ཞབས་དྲུང་ཚང་ལ་འཇལ་བའི་ཁྲལ་ཟོག་ལ་བདག་
སྐྱོང་བྱེད་མཁན་ཡིན། རྗེས་སུ་མ་ཏ་ཧེ་ཅུས་ཀྲང་ཟེར་བས་གཉེར་བ་དགེ་
འདུན་ལ་བྱུང་རྒྱལ་དུ་མེ་མདའ་བརྒྱབ་ནས་རྨས་སྟབས། ལ་མོ་ཚང་གིས་
མདའ་བཞི་ནས་རྟ་མཆོག་ཉིས་བརྒྱ་བསྡུས་ནས་མ་པུ་ཧྲང་ལ་སྤྲད་པས། མ་པུ་
ཀྲུང་གིས་མ་ཏ་ཧེ་ཅུས་ཀྲང་གི་གོ་གནས་ཕབ་ཅིང་གནས་དབྱུང་བཏང་། དེའི་
ཤུལ་དུ་མ་ཏ་ཧེའི་འདུག་ཁང་རྣམས་ལ་མོ་ཚང་གིས་ཉོས་པས་དེའི་རིན་དུ་སྔར་
གྱི་སུ་རུག་གི་ཟོག་ལུག་རྣམས་འཚོང་དགོས་བྱུང་བས། སུ་རུག་རྣམས་ཀྱིས་
ཀྱང་དེ་ནས་བཟུང་ཞིང་ལས་གཉེར་བ་རེད།
༢༧.མདའ་བཞི་སྡེ་བ།
མདའ་བཞི་སྡེ་བ་ནི་རབ་འོག་སྡེ་བ་བཞིའི་ཡ་གྱལ་ཡིན་ལ། ད་ནས་མི་
རབས་ལྔ་དྲུག་ཙམ་གྱི་སྔོན་ལ། རྨ་འགྲམ་དུ་གཞིས་ཆགས་ཤིང་ཁོ་ཚོ་དང་ཐོག་
ཆགས་དུས་ ས་དེ་ སོག་པོས་བཟུང་ཡོད་སྟབས། ཁོ་ཚོས་ ཉིན་མོ་མཁར་
• 186 •



བདུན་པ། མང་ར་ས་ཆར་རོང་སྡེ་རྣམས་ཆགས་ཚུལ།
བརྩིགས་པ་སོག་པོས་མཚན་མོ་བཤིགས་ཏེ་རེ་ཞིག་དཀའ་ངལ་ལ་ཕྲད་པས།
བྱ་མདོ་སྡེ་མང་གི་མིས་ཀྱང་ཁོ་ཚོར་མཁར་གྱང་སྲུང་རོགས་བྱས་ཏེ་སྟོབས་
ཤུགས་གཅིག་ཏུ་བསྒྲིལ་སྟབས་རིམ་བཞིན་ཁོ་ཚོ་ས་དེར་གཞིས་ཆགས་ཐུབ་པ་
བྱུང་། ཐོག་མའི་ས་འཛིན་མཁན་རྣམས་མཚོ་སྔོན་པོའི་མདའ་བཞིའི་སྨྲ་
ཁམས་དབྱིག་གཉེན་ཟེར་པས་མང་འབལ་བྱ་གསུམ་ས་ཁུལ་ཚང་མ་མདའ་བཞི་
ཚོ་བདུན་གྱི་ཕ་ས་ཡིན་པ་པ་ཕྱི་རབས་པས་ཤེས་ཆེད་སྡེ་གསར་དུ་ཆགས་པ་ལ་
མདའ་བཞི་ཡ་རྒྱུ་མ་གྱུ་རྒྱ་ཐོག་མདའ་བཞི་སོགས་མིང་བཏགས་པ་ཡིན་སྟབས་
སྡེ་མིང་ལའང་མདའ་བཞི་ཐོགས། རྗེས་སུ་བཱ་ཡན་ཕྱོགས་དང་གཅན་ཚའི་
སྣང་ར་ཕྱོགས་ཀྱི་མི་མང་པོ་སྔ་ཕྱིར་མདའ་བཞིར་འོངས་ནས་གཞི་ཆགས་ཤིང་
རྒྱ་མི་འགའ་རེའང་མདའ་བཞིའི་སྡེ་གྲས་སུ་ཞུགས། མདའ་བཞི་སྡེ་བ་འདི་
དང་ཐོག་ནས་ལ་མོ་ཚང་གི་ཁྲལ་བ་ཡིན་ཞིང་ཁྲལ་བ་ཁྱིམ་ཚང་སུམ་ཅུ་ཞེས་
གྲགས། ལ་མོ་སྐུ་ཕྲེང་བདུན་པ་དགེ་འདུན་བསྟན་འཛིན་ནོར་བུ་མདའ་
བཞིར་ལན་དུ་མར་ཕེབས་མྱོང་ལ། སྔོན་ཆད་མདའ་བཞིས་ཁྲལ་བྱེད་ཀ་མཚོ་
སྔོན་པོའི་མདའ་བཞིའི་ཆན་ཧུ་ཐུབ་མཆོག་དང་། ཕྱེད་ཀ་ལ་མོ་བདེ་ཆེན་ལ་
སྟེར་དགོས་ཟེར། རྗེས་སུ་ལུང་ཡངས་འགག་ཏུ་རྨ་ཆུ་བསྐྱིལ་སྟབས་མདའ་
བཞི་སྡེ་བ་དེ་སྔའི་སུམ་མདོ་ཞང་གི་ས་ཐོག་ཏུ་གནས་སྤར་ཏེ་བསྡད་ཡོད་དོ།།
༢༨.རྒྱུ་ཐོག་སྡེ་བ།
རབ་འོག་གི་སྡེ་བ་བཞིའི་ཡ་གྱལ་རྒྱ་ཐོག་སྡེ་བ་དང་ཐོག་ཆགས་དུས་ཨ་ཡེ་
དཀར་རིས་ཚང་ཟེར་བའི་བོད་ཁྱིམ་ཞིག་གིས་གཞི་བཟུང་ཞིང་། རྗེས་སུ་ཁྲི་
ཀའི་རྒྱ་མི་མང་པོ་ཞིག་དེར་འོངས་ནས་གཞིས་ཆགས་པས་སྡེ་མིང་ཡང་དེ་ལྟར་
ཐོགས་པར་མངོན། སྐབས་ཤིག་ལ་རྒྱ་ཐོག་སྡེ་བར་དུད་ཁྱིམ་སོ་ལྔ་ཡོད་ཅིང་།
• I87 •



མང་རའི་ལོ་རྒྱུས།
སྐུ་ཕྱོགས་སྒར་བ་ཚང་གི་ཁྲལ་བ་ཡིན་སྟབས་ཁྲལ་བ་ཁྱིམ་ཚང་སོ་ལྔ་ཞེས་ཟེར།
ཨཡེ་དཀར་རིས་ཚང་ལ་མོ་སྐུ་ཕྱོགས་ཚང་གི་ཡོན་བདག་གལ་ཆེན་ཞིག་ཡིན་
པས་སྐུ་ཕྲེང་སྔ་ཕྱིར་ཁོ་ཚང་ལ་ཕེབས་མྱོང་ཟེར། ད་ལྟ་ཡང་བོད་ཁྱིམ་འདི་བ་
ཚང་གཅིག་པུ་རྒྱ་ཐོག་གི་སྡེ་གྲས་སུ་ཡོད་ཅིང་། རྒྱ་ཐོག་སྡེ་བ་རྨ་འགྲམ་གྱི་རབ་
འོག་ཏུ་ཆགས་ནས་མི་ཐོག་ལྔ་ཙམ་སོང་། ད་ལྟ་རྐྱེན་དཔང་གིས་གནས་སྤར་ཏེ་
དེ་སྔའི་བོ་པོ་པན་ཞིང་རའི་གནས་ཤུལ་དུ་ཆག
བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
༄༅།།རྒྱལ་ཀུན་ཡེ་ཤེས་དཀྱིལ་འཁོར་མ་ལུས་དམར་སེར་དྷཱི ཡིག་གཅིག་ཏུ་
བཟླུམས་པའི་སྨིན་ལེགས་ལང་ཚོའི་རྩེ་དགའ་ལས།
སྲིད་ཞིའི་སྨག་མུན་ཁམ་དུ་ཟ་བའི་མི་ཟད་སྣང་བའི་འཕྲུལ་འཁོར་བྱེ་བ་གོ་
མཚམས་མེད་པར་དཀྲིགས་པའི་ལྷ།།
རྒྱ་ཆེན་གཏིང་ཟབ་ཤེས་བྱའི་གནས་ལ་ཆགས་ཐོགས་ཀུན་བྲལ་མཚུངས་མེད་
ཟབ་མྱུར་ཕྲ་ཞིབ་རྣམ་དཔྱོད་འབུམ་སྡེ་དང་།།
རྣོ་ལྡན་རིགས་སྨྲ་བྱེ་བའི་མདུན་སར་ཕས་རྒོལ་སྟོང་གིས་འཕྲོག་པར་མི་ནུས་
སྤོབས་པའི་དགའ་སྟོན་དེང་འདིར་སྩོལ།།
དེ་ལ་འདིར་རྒྱལ་བའི་བསྟན་པ་རིན་པོ་ཆེ་གང་ལས་འབྱུང་བའི་གནས།
ལྷ་དང་བཅས་པའི་སྐྱེ་རྒུ་མ་ལུས་པའི་གནས་སྐབས་དང་མཐར་ཐུག་གི་ཕན་
བདེའི་རྩ་ལག་དམ་པར་གྱུར་བའི་མང་ཡུལ་གྱི་དགོན་སྡེ་ཆེ་ཕྲདག་དང་སྒྲུབ་
ཕུག་བྱིན་ཅན། མཆོད་རྟེན་ལབ་ཙེ་སོགས་ཀྱི་ལོ་རྒྱུས་ཆེ་ལོང་ཙམ་རེ་རང་རང་
བྱུང་བའི་དུས་ཀྱི་སྔ་ཕྱི་ལྟར་འཆད་པར་བྱའོ།
• 188 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
༡. རྙེ་དགོན་（ཀླུ་ཚང་དགོན)བཤད་སྒྲུབ་དར་རྒྱས་དགེ་
འཕེལ་གླིང་།
རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་ནི། ལྷ་ཆབ་མང་ཆུ་
སྔོན་མོ་ལྷུང་ལྷུང་ཆུ་ལྷའི་ཕྱོགས་སུ་འབབ་པའི་བྱང་འགྲམ། གསེར་སྦྱངས་
བཙོ་མ་ཐང་མར་བརྡལ་བ་ལྟ་བུའི་མང་རའི་བྱེ་མ་སྐྱ་བོའི་ལྷོ་ངོས། རྒྱུད་ཐམས་
ཅད་ཀྱི་རྒྱལ་བོ་དཔལ་གསང་བ་འདུས་པའི་རིམ་གཉིས་ཀྱི་རྟོགས་པ་ཀློང་དུ་
བརྡོལ་བའི་རྣལ་འབྱོར་བ་ཆེན་པོ་མང་ར་སེང་གེ་རྒྱལ་མཚན་དང་གྲུབ་པའི་
དབང་ཕྱུག་ཆེན་པོ་ཞབས་དཀར་ཚོགས་དྲུག་རང་གྲོལ་རྣམ་གཉིས་ནང་དུ་ཡང་
དག་འཇོག་ལ་བཞུགས་པའི་བསྟི་གནས་ཐོ་ནོ་ཆེའི་མཚམས་ཁང་གི་ཤར་ཕྱོགས།
མང་རའི་འཇག་རི་སུམ་མདོའི་ནུབ་ཕྱོགས་སུ། རྒྱལ་བའི་བསྟན་པ་རིན་པོ་ཆེ་
ཉིད་དུས་ཀྱི་མཐར་ཡང་ཉམས་པ་མེད་པར་གནས་པའི་གསོས་དང་སྨན་དུ་ལྷམ་
མེར་ཆགས་ཡོད་དོ།།
དེ་ཡང་ཆོས་གྲྭ་ཆེན་པོ་འདི་ཀོ་ཐོག་མར་ཕྱག་འདེབས་པའི་བྱེད་པ་པོ་ནི།
མཁས་དང་གྲུབ་པའི་གོ་འཕང་མཐོན་པོར་གཤེགས་ཤིང་དམ་པའི་སྐྱེས་རབས་
ཀྱི་ཕྲེང་བ་ཚར་དུ་དངར་བའི༧རྙེ་ཐམས་ཅད་མཁྱེན་པ་སྐུ་ཕྲེང་བཞི་བ༧བློ་
བཟང་ཆོས་ཀྱི་ཉི་མ་ཡིན་ལ། འདི་བ་རབ་བྱུང་བཅུ་བཞི་བའི་ལྕགས་ཁྱི་ལོར
（1850ལོ》བདུད་ཤུལ་ཀླུ་ཚང་དུ་རིགས་རུས་ཆོ་འབྲང་ཕུན་སུམ་ཚོགས་པའི་
རྒྱུད་དུ་ཡབ་རྡོ་རྗེ་དང་ཡུམ་འབའ་རྡེའུ་གཉིས་ཀྱི་སྲས་སུ་སྐུ་བལྟམས། ཤིང་
བཟའ་ཚང་གིས་རྙེ་ཐམས་ཅད་མཁྱེན་པ་བློ་བཟང་བསྟན་པའི་རྒྱལ་མཚན་གྱི་
སྤྲུལ་སྐུར་ངོས་འཛིན་གནང་། ཁོང་གི་ཕུ་བོ་ཀླུ་རྩེ་ཚང་གིས་ཤིང་བཟའ་ཚང་ལ་
ཕུལ་བས། རྗེ་དེ་ཉིད་ཀྱིས་ཐུགས་དགྱེས་བཞིན་དུ་བདག་གིར་བཞེས་ཏེ་རྭ་རྒྱ་
• 189:



མང་རའི་ལོ་རྒྱུས།
བཀྲ་ཤིས་འབྱུང་གནས་སུ་གདན་དྲངས་ཤིང་ཁོང་གི་ཉེ་གནས་ལྟ་བུར་བཞུགས།
ཤིང་བཟའ་རིན་པོ་ཆེ་ལས་རབ་ཏུ་བྱུང་ནས་རྭ་རྒྱར་ཚོགས་ཞུགས་མཛད། རྗེ་
འདི་བ་སོགས་ལས་མདོ་སྔགས་རིག་གནས་དང་བཅས་པ་དང་། གཞན་
འདོན་རྟ་དབྱངས། རྡུང་རོལ་མོ། བཅའ་ག་ཕྱག་ལེན་ཚུན་ཆད་ལ་སྦྱངས་
པས་མཁས་པ་ཆེན་པོར་གྱུར། བསྟན་པའི་རྩ་བར་གྱུར་བའི་ཆོས་འདུལ་བའི་
བཅོས་མཚམས་ཕྲ་མོ་ཙམ་ལས་ཀྱང་འདའ་བ་མེད་པར་མིག་གི་འབྲས་བུ་ལྟ་
བུར་སྲུང་བར་མཛད་པས་མཁས་བཙུན་བཟང་གསུམ་གྱི་བདག་ཉིད་དམ་པར་
གྱུར་ཅིང་། ཤིང་བཟའ་རིན་པོའི་དྲུང་ནས་ད་ཆོག་ཉེས་མེད་ཀྱི་སྒོས་བསྙེན་
རྫོགས་ཀྱི་སྡོམ་པ་མནོས་པར་མཛད་དེ། མཚན་བློ་བཟང་ཆོས་ཀྱི་ཉི་མར་
གསོལ། །
དགུང་ལོ་སོ་དྲུག་སྟེང་མང་རར་ཕེབས་ཏེ་ཕུ་བོ་ཀླུ་རྩེ་ཚང་དང་ལྷན་དུ་
ལམ་དཀར་ལྡིང་གི་གནས་སུ་སྒོམ་ཁང་བྲུས་ནས་བཅད་རྒྱར་བཞུགས། སྐུ་
མཚམས་གྲོལ་བའི་མོད་ལ་ཀླུའི་འབུམ་ཁོ་གཙོས་ཀླུ་ཚང་གི་ཆེ་རྒུ་རྣམས་མདུན་
དུ་བདར་ཏེ། ས་འདིར་དགོན་པ་ཞིག་གདབ་དགོས་ཀྱི་གསོལ་བ་ནན་ཆེར་
བཏབ་པར། ཁོང་ལའང་སྔར་ནས་གནས་འདིར་ཆོས་ཀྱི་སྡེ་ཞིག་གཟུག་འདུན་
རྒྱུན་ཆགས་སུ་མངའ་བ་དང་སྐབས་ཁེལ་བས་ཐུགས་དགྱེས་བཞིན་དུ་ཞལ་གྱིས་
འཆེས་ཏེ། དགུང་གྲངས་སོ་དགུ་བ་རབ་ཚེས་ས་གླིང་ལོར་སྐུ་ཕྱོགས་ཤིང་
བཟའ་ཚང་གི་བཀའ་གནང་ལྟར། ༧དགེ་རྒན་རྡོ་རྗེ་འཆང་དང་དགོངས་པ་
རོགཅིག་ཏུ་འདྲེས་པའི་ངང་ནས་མང་འགྲམ་གྱི་བཀྲ་ཤིས་ཐ་བོ་ཆེར་རྒྱུད་
ནས་བཤད་པ་ལྟར་གྱི་ས་བརྟག་བསླང་སོགས་སྔོན་དུ་འགྲོ་བའི་སྒོ་ནས་ཆོས་སྡེ་
འདི་ཉིད་ཐོག་མར་འདེབས་པའི་བྱ་བ་ལས་ཀྱི་འཁོར་ལོ་ཉམས་སུ་བསྟར་ཏེ།
• 190 •



བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
མ་འགྱངས་པར་འདུ་ཁང་ཀ་རིང་བཞི་ཅན་གྱན་ཉེར་ལྔ་དྲི་གཙང་ཁང་དང་
བཅས་པ་ལེགས་འགྲུབ་བྱུང་། རྭ་རྒྱ་ནས་དགེ་རྒན་རྡོ་རྗེ་འཆང་དགེ་རྒན་དུ་
གདན་དྲངས་ཏེ། གཞི་གསུམ་གྱི་ཕྱག་ལེན་སོགས་རྭ་རྒྱ་ལྟར་དང་། དཔྱིད་
སྟོན་གྱི་སྒྲུབ་མཆོད། ལྕགས་མཁར་ཟུར་དགུ་བ་སོགས་དཔལ་ལྡན་སྨད་རྒྱུད་
ལྟར་བཙུགས། དགེ་རྒན་རྡོ་རྗེ་འཆང་གི་རྒྱུད་པའི་བྱིངས་འདྲེན་གྱིས་དབྱངས་
རྟ་ས་ཆོག་སོགས་ཕྱག་ལེན་ལྟར་གྲྭ་མ་ཉམས་པར་འཛུགས་པར་མཛད། ༧/སྐུ་
ཕྱོགས་ཐར་ཤུལ་ཚང་གདན་དྲངས་ཏེ་འདུ་ཁང་ལ་རབ་གནས་དང་། མཚན་
ཉིད་གཟུག་པར་ལུང་བསྟན་ཞུས་པར་ཁོང་ནས། ཕག་དཀར་ཤེས་རབ་གསལ་
བྱེད་ཀྱི་བརྒྱུ་ཐང་ཞིག་བཞེངས་རྗེས་མཚན་ཉིད་བཙུགས་ན་ཤིན་ཏུ་ལེགས་
གསུངས་པ་བཞིན་ཐང་ཀ་བཞེངས་ཤིང་། བཞེངས་ཚར་བའི་ཉིན༧རྙེ་ཐམས་
ཅད་མཁྱེན་ པའི་ ཞལ་ནས། མདང་དགོང་ངས་ རྨི་ ལམ་ ཞིག་ རྨིས་ པར།
གདུང་གྲལ་གྱི་ཀ་མགོ་ན་ཐང་ཀ་ཞིག་བཞུགས་པའི་དབུས་སུ་སྐུ་ཕྱོགས་ཐར་
ཤུལ་ཚང་གིས་རལ་གྲི་ནམ་མཁའ་ལ་ཕྱར་ནས་བཞེངས་འདུག་པ་ཞིག་རྨིས་པས།
མཚན་ཉིད་བཙུགས་ན་ལེགས་པོ་འོངས་པ་འདྲ་གསུངས། དྷཱི༔ ཚའི་ཨ་ཁུ་ལྷ་
སྡེ་ཚང་ལ་བརྟག་པ་ཞུས་པར་ཡང་གོང་མཚུངས་ལུང་བསྟན་ཡག་པོ་དང་རྟེན་
འབྲེལ་ལེགས་པོ་བྱུང་བས། རྗེ་དེ་ཉིད་དང་སྟོང་ཆོས་གྲགས་པ་རྒྱ་མཚོ། རྭ་
ཟའི་ཕུན་ཚོགས་ཚང་སོགས་ཡོངས་ཀྱི་དགེ་བའི་བཤེས་གཉེན་དུ་མ་སྤྱན་དྲངས་
ཏེ་མཚན་ཉིད་ཀྱི་རྩོད་གྲྭ་བཙུགས་པས་མི་རིང་བར་རིགས་པ་སྨྲ་བ་མང་དུ་བྱུང་
སྟེ་འཆད་ཉན་ཤིན་ཏུ་རྒྱས། ཕྱོགས་ཡར་མར་གྱི་དགེ་འདུན་སུམ་བརྒྱ་ལྷག་
འདུས་ཤིང་། ང་བརྒྱད་ལོར་འཛིན་གྲྭ་གོང་མ་ཕར་ཕྱིན་དམ་བཅར་བསླེབས།
གཞན་གསང་ཆེན་རྒྱུད་སྡེ་བཞིའི་བཤད་སྒྲུབ་ཀྱང་། བདེ་མཆོག་དང་འཇིགས་
• 191 •



མང་རའི་ལོ་རྒྱུས།
བྱེད། ཀུན་རིག མི་འཁྲུག་པ་བཞིའི་དཀྱིལ་འཁོར་སྒྲུབ་མཆོད་རྡུལ་ཚོན་
དང་བཅས་པ། སེམས་བསྐྱེད་མཆོད་པ། བཞི་བའི་སྨྱུང་གནས། རྒྱ་ལོ་སྨོན་
ལམ། བཟང་སྤྱོད་ཆེན་མོ་བཅས་དང་། རྩོད་གྲྭའི་ཡིག་ཆ་ཀུན་མཁྱེན་ཡིག་ཆ་
ལྟར་དང་དུས་ཚིགས་རེར་ཟླ་ཚེས་རེ། འཛིན་གྲྭ་གཏུག དམ་བཅའ་ཡར་
གཏོང་མར་གཏོང་། རྩི་བཞག་གི་རྒྱུགས་སོགས་རྙེ་ཐམས་ཅད་མཁྱེན་པ་ཁོང་
རང་ཉིད་ཀྱིས་ཁུར་བཞེས་དང་ཚ་འཇུན་གང་དྲག་གནང་བས་དབྱར་མཚོ་རྒྱས་
པ་ནང་བཞིན་འཆད་ཉན་ཤིན་ཏུ་རྒྱས་པར་གྱུར་ཏོ།།
དགོན་སྡེ་འདིའི་སྐུ་གསུང་ཐུགས་རྟེན་གྱི་སྐོར་ལ། ཚོགས་ཆེན་འདུ་
ཁང་དུ་ཇོ་སྐུ་བྱིན་ཅན་དང་ཉེ་བའི་སྲས་བརྒྱད། རྗེའི་སྟོང་སྐུ་སོགས་དང་།
བདེ་གསང་འཇིགས་གསུམ་གྱི་ཐང་ག་སོགས་སྐུའི་རྟེན་མང་བོ། རྒྱལ་བའི་
བཀའ་འགྱུར་རོ་ཅོག་དང་རྗེ་ཡབ་སྲས་ཀྱི་བཀའ་འབུམ་སོགས་གསུང་གི་རྟེན་
མང་བོ། རྒྱུ་ཟངས་དང་དངུལ་ལས་གྲུབ་པའི་མཆོད་རྟེན་དུ་མ་སོགས་ཐུགས་
ཀྱི་རྟེན་བགྲང་གིས་མི་ལང་བ་བཅས་བྱིན་རླབས་ཀྱི་ཚན་ཁ་འབར་བའི་སྐུ་
གསུང་ཐུགས་རྟེན་དཔག་ཏུ་མེད་པ་བཞུགས་ཀྱང་རབ་རྒྱལ་ས་ཁྱི་ལོའི་དུས་
འགྱུར་ཡ་ང་བའི་ཁྲོད་རྨེག་མེད་དུ་བཏང་ཞིང་། དགོན་པའི་བླ་གྲྭ་ཐམས་ཅད་
ཀྱང་ཉེས་མེད་ཉེས་འཛུག་གིས་འཛིན་བཟུང་དང་བཙོན་འཇུག་བྱས་པས་ཆོས་
སྡེ་ཆེན་པོ་འདི་ཡང་རེ་ཞིག་སྟོང་འཇགས་ཀྱི་གནས་སུ་ལུས། སྤྱི་ལོ་གཅིག་དགུ་
རེ་གཅིག་ལོར་ཆབ་སྲིད་ལ་ཅུང་གུ་ཡངས་བཏང་བས། མང་རའི་ཡུལ་ལུང་
འདིར་དགོན་པ་འདི་གཅིག་པུར་ཆོས་སྒོ་སླར་འབྱེད་ཀྱི་ཆོག་མཆན་ཐོབ་པས།
ཨ་ལགས་ཡར་ཁ་སོགས་གྲྭ་བཙུན་བཅུ་དྲུག་ཙམ་འདུས་ནས་བསྟན་པ་བསྐྱར་
དར་གྱི་རྟེན་འབྲེལ་བསྒྲིགས། རྫོང་ནས་རང་ཁ་རང་གསོའི་རྟེན་དུ་ཞིང་ས་
• 192 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བཀོད་སྒྲིག་བྱས་ནས་གྲྭ་བ་ཚོར་ཞིང་ལས་བྱེད་དུ་བཅུག ཡུན་རིང་མ་འགོར་
བར་རིག་གནས་གསར་བརྗེ་ཞེས་པའི་ལས་འགུལ་བསམ་བཞིན་བསླངས་པས་
གྲྭ་བ་ལྷག་མ་དག་ཀྱང་ཆོས་གོས་བཤུས་ནས་རང་ཡུལ་དུ་བཏང་ཞིང་། ལྷ་ཁང་
མཆོད་ཁང་རྣམས་ཀྱང་བཅོམ་བརླག་ཏུ་བཏང་ནས་ཆོས་སྡེ་ཆེན་པོ་འདི་ཉིད་ཀྱི་
ཤུལ་དུ་འཇག་སྐྱ་འཕྱུར་བ་ཞིག་བྱས་སོ།།
དེ་རྗེས་རབ་བྱུང་དྲུག་པའི་ལྕགས་བྱ་སྟེ་སྤྱི་ལོ1981ལོར། སླར་ཡང་
ཆོས་སྡེ་འདི་ཉིད་ཉམས་གསོ་བྱ་ཆོག་པའི་གནང་བ་ཐོབ་པས། ལོ་དེའི་ཟླ་དྲུག་
པའི་ཚེས་བཅོ་ལྔ་ཉིན། ༧འཇམ་དཔལ་རྡོ་རྗེ་རྣོན་པོ་དུས་ཀྱི་མཐའ་འདིར་
གསུམ་ལྡན་ངུར་སྨྲིག་འཆང་བའི་གར་དུ་ཟློས་པ། རྗེ་བཙུན༧འཇམ་དབྱངས་
བློ་བཟང་བསྟན་དར་དཔལ་བཟང་བོས་དགོན་སྡེ་འདི་ཉིད་བསྐྱར་འདེབས་
གནང་ཞིང་། སྔོན་གྱི་གྲྭ་རྒྱུན། ཡོངས་ཀྱི་དགེ་བའི་བཤེས་གཉེན་ཆེན་པོ༧རྗེ་
བྱམས་པ་འཕྲིན་ལས་དང་སུག་སྐོར་དགེ་བཤེས་དགེ་འདུན་སོགས་རྒན་པ་བཅུ་
གསུམ་དང་། གསར་ཞུགས་བཙུན་པ་ཉི་ ཤུ་སྐོར་ལྷན་དུ་འདུས་ཏེ་རྒྱུན་གྱི་
ཞོགས་ཚོགས་འཚོགས་ཤིང་གཞི་གསུམ་གྱི་ཕྱག་ལེན་ཚུགས། ༧ཆོས་རྗེ་རིན་པོ་
ཆེས་ཐུགས་བཀོད་གནང་བ་ལྟར་འདུ་ཁང་ཆུང་བ་ཞིག་གསར་བཞེངས་གྲུབ་
ཅིང་། དེར་ནངས་ཚོགས་འཚོགས་ཏེ་འཇིགས་མཛད་དུས་དགྲའི་དབང་བོ་
བདུལ་ལས་རྣམ་རྒྱལ་གྱི་ཆོ་ག་དང་གདུགས་དཀར་མཆོག་གྲུབ་མ་སོགས་ཆོ་ག་
ཆོས་སྤྱོད་ཅི་རིགས་ཞལ་འདོན་དང་། འཛིན་གྲྭ་བཅུ་གསུམ་དུ་བགོས་ཏེ་ཉིན་
རེའི་ཆུ་ཚོད་གཅིག་དང་ཕྱེད་ཀའི་སྟེང་ཆོས་གྲྭར་ཚོགས་ནས་ལུང་དང་རིགས་
པའི་བརྒལ་བརྟག་ལུ་གུ་རྒྱུད་དུ་སྤེལ་བས་རིགས་པའི་གསང་ཚིག་ལ་རང་དབང་
དུ་སྤྱོད་པའི་རྟོག་གེ་བའང་བགྲང་ལས་འདས་པ་བྱུང་སྟེ་དཔལ་ལྡན་ན་ལེནྡྲ་ལྟ་
• 193 .



མང་རའི་ལོ་རྒྱུས།
བུར་གྱུར་ཏོ།།
སྐབས་འདི་དག་ཏུ། མདོ་སྔགས་བསྟན་པའི་རྒྱལ་ཐབ་ལ་ཅི་དགར་
མངའ་བསྒྱུར་ཅིང་ཟབ་པ་དང་རྒྱ་ཆེ་བའི་ཆོས་ཚུལ་མཐའ་དག་རྣམ་དག་རིགས་
པའི་ལམ་ནས་གཏན་ལ་འབེབས་པ་ལ་དཔལ་ཆོས་ཀྱི་གྲགས་པ་དང་ཡང་དག་
མཚུངས་པའི་རིགས་པའི་དབང་ཕྱུག་ཆེན་པོ། འཆད་པ་དང་རྩོད་པ་དང་
རྩོམ་པ་ལ་གཞན་དྲིང་མི་འཇོག་པའི་མཁས་གྲུབ་དམ་པ། དོན་གྱི་སླད་དུ་
མཚན་ནས་སྨོས་ཏེ། ༧རྗེ་བཙུན་ཛྷཱ་ན་ས་ར་དཔལ་བཟང་བོ་དང་། ལུང་
རིགས་སྨྲ་བའི་ཁྱུ་མཆོག་སྤྲེལ་རྫོང་འོད་ཟེར་རྒྱ་མཚོ་སོགས་ཆེད་དུ་གདན་དྲངས་
ཏེ་འཛིན་གྲྭ་སོ་སོར་དཔེ་ཁྲིད་གནང་། དེ་རྗེས་རྗེ་བཙུན་བླ་མ་དམ་པ༧འཇམ་
དབྱངས་བློ་བཟང་བསྟན་དར་དཔལ་བཟང་བོ་མཆོག་བླ་བྲང་དུ་ཕེབས་ཏེ་ཀུན་
མཁྱེན་རིན་པོ་ཆེ་ལ་ཞུ་གནང་མཛད་པ་བཞིན། རབ་བྱུང་བཅུ་བདུན་པའི་
ལྕགས་རྟ་ལོར(1990) གཞུང་བརྒྱ་སྨྲ་བའི་དགེ་བའི་བཤེས་གཉེན་ཆེན་
པོ༧རྗེ་བཙུན་སྨོན་ལམ་རྒྱ་མཚོ་དཔལ་བཟང་བོ་ཉིད་དགོན་པ་འདིའི་མཚན་
ཉིད་དགེ་རྒན་དུ་བསྐོ་མངགས་ མཛད་པ་ ནས་ བཟུང་། ཁོང་ཉིད་རྒྱུན་
བཞུགས་ཀྱིས་འཛིན་གྲྭ་སོ་སོར་དཔེ་ཁྲིད་གནང་བས། མང་འབལ་བྱ་གསུམ་
དང་རྨ་ཕར་ཚུར། མཚོ་གཡས་རུ་གཡོན་རུ་སོགས་ནས་བློ་གསལ་དོན་གཉེར་
བ་མང་དུ་འདུས་ཏེ་ལུང་དང་རིགས་པའི་རོལ་རྩེད་ཀྱིས་དུས་བཞི་ཁོར་མོར་
འདས་པས། སྔ་ཕྱིར་འཛིན་གྲྭ་ལྔས་ཕར་ཕྱིན་རབ་འབྱམས་པའི་དམ་བཅའ་
བཞག་ཟིན་ཅིང་། བསྡུས་གྲྭ་འཛིན་གྲྭ་བཞི་དང་བློ་རྟགས་འཛིན་གྲྭ་གཉིས།
གཞུང་གསར། སྐབས་དང་པོ། སྐབས་བཞི་བ་སྟེ་ཕར་ཕྱིན་འཛིན་གྲྭ་གསུམ།
དབུ་མའི་འཛིན་གྲྭ མཛོད་འཛིན་གྲྭ དཀའ་རིམ་འཛིན་གྲྭ་སྟེ་འཛིན་གྲྭ་
• 194 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བཅུ་གསུམ་ཡོད་ལ། གཞུང་པོ་ཏི་ལྔ་ལ་གཞན་དྲིང་མི་འཇོག་པའི་དགེ་བཤེས་
ལོ་ཆུང་ཡང་ཡེ་ཤེས་ཟླ་བ་དང་བསོད་ནམས་ཡེ་ཤེས། བསམ་གཏན་རྒྱ་མཚོ།
བརྩོན་འགྲུས་རྒྱ་མཚོ། ཤེས་རབ་བསྟན་དར། དགེ་འདུན་ཕུན་ཚོགས།
འཇམ་དབྱངས་ཐུབ་བསྟན། བློ་བཟང་བསྟན་དར། ཤེས་རབ་དབང་བོ་
སོགས་མང་ངོ།། ཟུར་དུ་སུམ་རྟགས་དང་སྙན་ངག་སྒྲ་རིག་པ་སོགས་ཀྱང་རང་
རང་མོས་པའི་དགེ་རྒན་གྱི་དྲུང་ནས་འཁྲིད་བཞིན་པ་དང་། སྨན་པ་གྲྭ་ཚང་
དང་རྒྱུད་པ་གྲྭ་ཚང་ཡང་ཟུར་དུ་ཚུགས་ཤིང་། སྨན་པ་གྲྭ་ཚང་ལ་མཚོན་ན་
བོད་ཀྱི་གསོ་བ་རིག་པའི་ཐུན་མོང་མ་ཡིན་པའི་ཁྱད་ཆོས་དང་ཉམས་མྱོང་ཟུང་
འབྲེལ་གྱིས་མི་འདོད་ནད་ཀྱིས་གདུངས་པའི་སྐྱེ་བོ་ཉམ་ཐག་པ་བགྲང་ལས་
འདས་པར་གསོ་བཅོས་ཚུལ་བཞིན་བྱས་པས་འཆི་བདག་གི་ཕོ་ཉས་བཏང་བའི་
ལུས་ཅན་ཡང་བགྲང་གིས་མི་ལང་ངོ༌།། གཞན་ཡང་ཆོས་རྗེ་བླ་མ་རིན་པོ་ཆེས་ ་
ཐུགས་ཁུར་ཆེ་བཞེས་ཀྱིས། གུང་ཐང་བསྟན་པའི་དབང་ཕྱུག་མཆོག་གིས་ངོས་
འཛིན་གནང་བའི་རྙེ་སྐུ་ཕྲེང་ལྔ་བའི་ཡང་སྲིད་རྭ་རྒྱའི་ཆུ་བར་འཁྲུངས་པ་
གདན་སར་བཀོད་ཅིང་། ཁོང་གི་མདུན་ནས་བསྙེན་པར་རྫོགས། དགེ་
བཤེས་ཡེ་ཤེས་ཟླ་བ་ཡོངས་འཛིན་དུ་བསྐོས། དགུང་ལོ་བཅུ་བདུན་སྟེང་ཆོས་
གྲྭར་ཞུགས་ཏེ་འཛིན་གྲྭ་གཞུང་གསར་ལ་བསླེབས་པའི་སྐབས་སོ།། ཆོས་སྡེ་
འདི་གའི་གཞུང་ཆེན་བཀའ་པོད་ལྔའི་འཆད་ཉན་བླ་ལྷག་ཏུ་འཕེལ་བའི་ཕྱིར་དུ་
རྒྱ་ལོའི་སྨོན་ལམ་དང་བཅུ་བའི་ལྔ་མཆོད་མ་གཏོགས་པའི་སྒྲུབ་མཆོད་གཞན་
དག་སྐྱུང་བར་མཛད་པ་ནི་དུས་ཀྱི་མཐའ་འདིར་མ་རིག་པའི་ལོག་ལམ་དུ་
འཕྱན་པའི་སྐྱེ་བོ་ཇི་སྙེད་ཀྱི་བློ་མུན་སེལ་བའི་ཐབས་ཚུལ་རྨད་དུ་བྱུང་བ་ཞིག་སྟེ།
རྗེ་བཙུན་བླ་མ་དམ་པ༧འཇམ་དབྱངས་བློ་བཟང་བསྟན་དར་དཔལ་བཟང་པོ་
• 195.



མང་རའི་ལོ་རྒྱུས།
ཉིད་ཀྱི་སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པའི་ཆ་ཤས་ཙམ་དུ་
ཟད་དོ། །
༢.ཐར་ཤུལ་དགོན་རྣམ་དག་ཁྲིམས་ལྡན་གླིང་།
མང་ཡུལ་གྱི་རྒྱུད་གྲྭ་ཆེན་པོ་རྣམ་དག་ཁྲིམས་ལྡན་གླིང་ནི། སྔར་ལ་མོ་
སྐུ་ཕྲེང་གཉིས་པ་ནས་ལྔ་ བའི་བར་ཨུནེ་བཟུང་བའི་གནས། ཤེལ་ ལུང་
བཞུགས་ཁྲི་གོང་མ། གནས་རི་ཆེན་པོ་དགེ་བསྙེན་ཕྱིང་དཀར་གྱི་ལྷ་ཞོལ། ཇ་
བ་རྟ་རྨིག་མ་ཞེས་བྱ་བའི་ལུང་བར། ལྷ་དང་བཅས་པའི་ལུས་ཅན་མ་ལུས་པའི་
བསོད་ནམས་ཀྱི་མཆོད་སྡོང་དམ་པར་ལྷམ་མེ་ལྷན་ནེ་ལྷང་ངེར་བརྗོད་དོ།།
དེ་ཡང་མདོ་དང་སྔགས་ཀྱིས་བསྡུས་པའི་དམ་པའི་ཆོས་ཀྱི་རྔ་བོ་ཆེ་སྲིད་
པ་གསུམ་དུ་སྙན་པར་ལྡིར་བའི་གདན་ས་འདི་ཉིད་དུས་ནམ་ཞིག་ལ་དམ་པ་
གང་ཞིག་གིས་ཚུལ་ཇི་ལྟར་བཏབ་པའི་བྱུང་བ་ཉུང་ངུར་བརྗོད་པ་ལ། དེ་ཡང་
ཆོས་སྡེ་འདི་ཉིད་ཐོག་མར་ཕྱག་འདེབས་པ་པོ་ནི། ཕྱོགས་དུས་བདེ་གཤེགས་
མ་ལུས་པའི་གསང་བ་བསམ་གྱིས་མི་ཁྱབ་པའི་གན་མཛོད་ལ་རང་དབང་དུ་
སྤྱོད་ཅིང་། ལུགས་གཉིས་ས་ཆེན་དགའ་མའི་ཁྱོན་ལ་བསོད་ནམས་སྟོབས་
ཀྱིས་དབང་དུ་བསྒྱུར་བའི་ལ་ མོའི་གོང་ས་ མཆོག་ གི་རིགས་ཀྱི་བདག་པོ།
ཚངས་པ་དང་ཁྱབ་འཇུག་དང་དྲག་པོ་སོགས་སྲིད་ན་དྲེགས་པའི་ང་རོ་གླུ་རུ་
ལེན་པ་དག་གི་རལ་བའི་ཟུར་ཕུད་ལ་ཞབས་ཀྱི་སེན་མོས་མཛེས་པར་བགྱིད་
པའི་བྱེད་པོ། ཟབ་པ་དང་རྒྱ་ཆེ་བའི་གཞལ་བྱའི་གནས་མཐའ་དག་ལ་མཁྱེན་
རབ་ཀྱི་སྤྱན་མིག་རྡུལ་དང་བྲལ་ཞིང་དཀྱུས་སུ་རིང་བ། འཕགས་མཆོག་
འཇིག་རྟེན་དབང་ཕྱུག་བསམ་བཞིན་གངས་རིའི་ཕྲེང་བ་ཚར་དུ་དངར་བའི་
ཞིང་ཁམས་སུ་མིའི་སྲིད་པ་བཟུང་བ། རང་ཅག་སྙིགས་དུས་ཀྱི་སྐྱེ་བོ་ཉམ་ཐག་
• I96 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
པ་རྣམས་ཀྱི་མགོན་དང་སྐྱབས་དང་འདྲེན་པ་གཅིག་པུ། དོན་གྱི་སླད་དུ་
མཚན་ནས་སྨོས་ཏེ༧རྗེ་བཙུན་བློ་བཟང་མཁས་གྲུབ་རྒྱ་མཚོ་དཔལ་བཟང་བོ་
མཆོག་གི་རྣམ་པར་ཐར་པ་རྒྱ་མཚོ་ལྟ་བུ་ལས། སྐུ་ཚེ་འདི་ཉིད་ཀྱི་དབང་དུ་
བྱས་པའི་རྣམ་པར་ཐར་བ་ཆེ་ལོང་ཙམ་དུ་བརྗོད་པ་ལ་གསུམ་ལས།
དང་བོ་རིགས་ཕུན་སུམ་ཚོགས་པར་སྐུའི་སྐྱེ་བ་བཞེས་པའི་ཚུལ་ནི། ནི་
པཱ་ལའི་ཆོས་རྒྱལ་གྱི་གསུང་ལས། བོད་ཅེས་བྱ་བ་ཁྱད་པར་འཕགས་པའི་ཡུལ།།
རི་མཐོ་ས་གཙང་གངས་རི་གཉན་གྱི་མགུལ།། བསིལ་བ་མཛེས་པ་ལྷ་གནས་
གཞལ་མེད་ཁང་། ངོ་མཚར་རྨད་བྱུང་ཕན་བདེ་འབྱུང་བའི་གཞི།། ཆུ་བོ་
བཞི་འབབ་རྩི་ཤིང་ནགས་ཀྱིས་མཛེས། འབྲུ་རིགས་ལྔ་འཁྲུངས་རིན་ཆེན་སྣ་
ཚོགས་འབྱུང་།། ཞེས་བསྔགས་པའི་བོད་བསིལ་ལྡན་སྨན་གྱི་ལྗོངས་འདི་ལ་
ཆོལ་ཁ་གསུམ་མམ་ཕྱོགས་ཁ་གསུམ་དུ་ཕྱེ་བའི་ཡ་གྱལ་མདོ་སྨད་རྟའི་ཆོལ་ཁ།
བཀའ་གདམས་གླེགས་བམ་ལས། མཚོ་དམའ་བ་གཡུ་ཡི་མཎྜལ་ཡོད། ཅེས་
དངོས་སུ་ལུང་བསྟན་པའི་མཚོ་སྔོན་ཁྲི་ཤོར་རྒྱལ་མོའི་བྱང་རྒྱུད་དུ། ཇི་སྐད་དུ།
ལྡོང་ཆེ་གཉན་ཅན་ཞེས་དབུ་འཕང་མཐོ།། ཞེས་དང་། གནའ་སྒྲུང་ལས།
རི་རྩེ་མོ་གསུམ་དེ་ལྡོང་ལ་ཐོབ།། ལྡོང་ཞྭ་མགོ་མཐོ་བ་དེ་ནས་བྱུང་།། ཞེས་བྱུང་
བ་ལྟར་གྱི་རུས་ཆེན་བཞིའི་ཡ་གྱལ་ལྡོང་རིགས་འཁྲུལ་མེད་ཀྱི་སྡེ་ཚོ་མདའ་
བཞིའི་ལྡོང་སྐོར་ཞེས་བདེར། རིགས་རུས་ཆོ་འབྲང་ཕུན་སུམ་ཚོགས་པའི་
རྒྱུད་དུ། མཛངས་ལ་བློ་བརྟན་ཅིང་དཔའ་ལ་སྲན་ཚུགས་པ་སོགས་ཡ་རབས་
ཀྱི་ཡོན་ཏན་དུ་མ་དང་ལྡན་པའི་སྐྱེས་བུ་སངས་རྒྱས་སྐྱབས་སམ་གཅེས་མིང་དུ་
ལྡོང་སངས་ཁོ་ཞེས་འབོད་པ་དེ་དང་། བུད་མེད་ཀྱི་སྐྱོན་དང་བྲལ་ཞིང་དཀོན་
མཆོག་ལ་མོས་པ། སྙིང་རྗེ་དང་གཏོང་ཕོད་ལྡན་ཅིང་འཕགས་མ་སྒྲོལ་མ་ལ་ཡི་
• I97 •



མང་རའི་ལོ་རྒྱུས།
དམ་དུ་བྱེད་པའི་ཡུམ་སྒྲོལ་རིས་གཉིས་ཀྱི་སྲས་སུ། བོད་རྒྱལ་ཐོག་མ་གཉའ་ཁྲི་
བྱོན་ནས་ལོ་ཉིས་སྟོང་སོ་ལྔ་འདས་བ། རབ་བྱུང་བཅོ་ལྔ་བའི་བགྲང་བྱ་ཞེ་
གཉིས་པ་ས་ཕོ་སྤྲེལ་གྱི་ལོར(སྤྱི་ལོ1908ལོ)ངོ་མཚར་བའི་ལྟས་དང་བཅས་
སྐུ་བལྟམས། དེ་མ་ཐག་ཁོང་གི་ཁུ་བོ་ལྡོང་མཁན་པོ་ཚང་ལ་སྙན་སྒྲོན་ཞུས་པར།
ཁོང་ནས། འོ་དེ་ཤིན་ཏུ་ལེགས། གོང་མ་ཞོན་ཐུང་ཁྲིར་འཁོད་ཀྱི་གཏམ་ཐོས་
མ་ཐག་ཡིན། མིང་ལ་འཇམ་དབྱངས་ཞེས་ཐོགས་ཤིག་གསུངས། དགུང་ལོ་
དྲུག་གི་སྟེང་། མདའ་བཞིའི་དགོན་གསར་རྣམ་རྒྱལ་གླིང་དུ་ཕེབས་ནས་ཁུ་བོ་
ར་རྫི་རིན་པོ་ཆེའི་དྲུང་དུ་སྐུ་མཆེད་སྒོ་མང་སྤྲུལ་སྐུ་དང་ལྷན་དུ་བཞུགས། ཡི་
གེ་ཕྲལ་སྦྱོང་དང་འབྲི་ཀློག་སོགས་ཚེགས་མེད་དུ་མཁྱེན། ཐོག་མར་གདན་ས་
དེར་ཕེབས་དུས། གང་སྣང་འཇའ་འོད་ཀྱི་རང་བཞིན་དུ་གཟིགས་པའི་སྣང་
བ་ཞིག་སང་ཉིན་བར་མ་བསྡུས་གསུངས། དགུང་ལོ་བརྒྱད་ཀྱི་སྟེང༌། གསང་
འཛིན་སྤྲུལ་བའི་ཟློས་གར༧ལ་མོ་སྐུ་འཕྲེང་བདུན་པ་རྗེ་དགེ་འདུན་བསྟན་
འཛིན་ནོར་བུ་མཆོག་གིས་ཁོང་གི་ཡོངས་འཛིན་དམ་པ་ཤེས་རབ་རྒྱ་མཚོའི་ཡང་
སྲིད་དུ་ངོས་འཛིན་མཛད། ལོ་དེའི་བརྒྱད་པའི་བཅོ་ལྔར་དཀར་ཐང་མར་
ཁུའི་མཚོ་མོར་ཡོངས་འཛིན་གོང་མའི་གསེར་ཁྲི་ལ་འཇིགས་པ་མེད་པའི་ཞབས་
སེན་ཉེ་བར་བཀོད། བདེ་ཆེན་བླ་སྤྱི་གཞུང་གསུམ་དང་ལྟོས་བཅས་ལྷ་སྡེ་
ཡོངས་ནས་ཟང་ཟིང་གི་འབུལ་ནོར་གྱ་ནོམ་པ་བསྟབས། མཁས་བཙུན་བཟང་
གསུམ་གྱི་བདག་ཉིད་ཆེན་པོ༧ལྡོང་མཁན་པོ་ཚང་གི་མདུན་ནས། གཅེན་སྒོ་
མང་ཚང་དང་ལྷན་དུ་རབ་བྱུང་དང་དགེ་ཚུལ་གྱི་བསླབ་པ་དཀྱུས་གཅིག་ཏུ་
མནོས་ཤིང་། མཚན་ལ་བློ་བཟང་མཁས་གྲུབ་རྒྱ་མཚོ་ཞེས་གསོལ་བར་གྱུར་ཏོ།།
གཉིས་པ་རྟེན་དེ་ལ་ཡོན་ཏན་བརྙེས་པའི་ཚུལ་ལ། མང་དུ་ཐོས་བ་ལུང་གི་ཡོན་
• 198 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ཏན་ལ་མངའ་བརྙེས་པའི་ཚུལ་དང་། ཚུལ་བཞིན་སྒྲུབ་པ་རྟོགས་པའི་ཡོན་
ཏན་ལ་མངའ་བརྙེས་པའི་ཚུལ་གཉིས་ལས། དང་པོ་ནི། ཐོག་མར་རྗེ་ངག་
དབང་བསྟན་པའི་ཉི་མའི་དྲུང་ནས། གཅེན་སྒོ་མང་ཚང་དང་ལྷན་དུ་ཆོ་ག་
ཆོས་སྤྱོད་སྐོར་དང་། རྒྱན་འཇུག འཇིགས་མེད་དབང་བོའི་ཆོས་ཀྱི་རྣམ་
གྲངས་བཅས་ཐུགས་འཛིན་གནང་། ཁྲི་ཀའི་ཨ་ལགས་ཕུན་ཚོགས་རྡོ་རྗེ་
འཆང་གི་ དྲུང་ ནས་ སྔ་ ཕྱིར་ བདེ་ གསང་ འཇིགས་ གསུམ་ དང་ རྡོར་ ཕྲེང་།
མགོན་པོའི་བཀའ་ཆེན་བཅུ་གསུམ་སོགས་ཆོས་བཀའ་མང་དུ་གསན། དགུང་
ལོ་བཅུ་དྲུག་སྟེང་། མཁས་མང་ངང་མོ་འདུས་པའི་རོལ་མཚོ་བདེ་ཆེན་ཆོས་
འཁོར་གླིང་དུ་ཚོགས་ཞུགས་གནང་། གོང་ས་མཆོག་གི་བཀའ་ལྟར་འཚོ་བ་
ཆས་གོས་སོགས་ལ་མོ་སྒར་གཞུང་ནས་བསྒྲུབ་རྒྱུ་དང་། བཞུགས་གནས་དགེ་
མཚན་འོད་འབར་ཆོས་ཀྱི་ཕོ་བྲང་ལ་སྤར། ཡོངས་ཀྱི་དགེ་བའི་བཤེས་གཉེན་
ཆེན་པོ་ཞྭ་ཁྲའི་ལྷ་རམས་པ་བློ་བཟང་དགེ་འདུན་ཚང་མཚན་ཉིད་དགེ་རྒན་དུ་
བསྟེན། བསྡུས་གྲྭ་དང་བློ་རྟགས། ས་ལམ་སོགས་ཀྱི་དཔེ་ཁྲིད་རྒྱུན་རིང་
གསན། ཁོམ་ལོང་ནམ་ཡོད་དུ་ལན་ཝར་སོགས་ཡི་གེ་རིགས་སྣ་ཚོགས་ལ་
བསླབ་སྦྱངས་གནང་། དབྱར་ཆོས་སྐབས་གོང་ས་མཆོག་གི་ཚ་བོ་ སེ་ཏན་
མཁན་སྤྲུལ་ཚང་དང་ཁོང་རྣམ་ གཉིས་ཀྱིས་ཚོགས་གླེང་གནང་བས་ དེར་
བཞུགས་ཀུན་གྱིས་བསྔགས་བརྗོད་ཀྱི་མེ་ཏོག་བསྙིལ། མཛོད་དགེའི་ཚུལ་
ཁྲིམས་ཚང་གི་མདུན་ནས་ར་བསྡུས་དང་སུམ་རྟགས་སོགས་གསན། དགུང་ལོ་
བཅུ་བདུན་སྟེང་། རྨ་མགུར་རྣམ་རྒྱལ་གླིང་དུ༧གོང་ས་མཆོག་གི་མདུན་ནས་
སྐྱིད་ཤོད་གསུང་འབུམ་དང་། ལྕང་སྐྱའི་གསུང་འབུམ། ཇོ་ལུགས་སྒྲོལ་མ་
ཉེར་གཅིག་སོ་སོར་ཕྱེ་བའི་རྗེས་གནང་བཅས་གསན། གཅེན་སྒོ་མང་ཚང་
• 199.



མང་རའི་ལོ་རྒྱུས།
དག་ཞིང་བཞེས་པས་རང་ཡུལ་དུ་ཕེབས་དགོས་བྱུང་ཞིང་། གདུང་རུས་ལ་
མཇལ་བས་རྐྱེན་བྱས་ཏེ་འཁོར་བའི་ཆོས་ལ་སྐྱོ་ཤས་ཟད་མི་ཤེས་པ་ཐུགས་ལ་
འཁྲུངས་ཤིང་། གཞུང་བཀའ་པོད་ལྔ་ལ་སྦྱངས་པ་དཔྱིས་ཕྱིན་པ་ཞིག་ཅིས་
ཀྱང་བྱའོ་སྙམ་པ་ཐུགས་ལ་དགོངས་པས་བླ་བྲང་ལ་ཕེབས་རྒྱུའི་སེམས་ཐག་
བཅད། ལོ་དེའི་ཟླ་དྲུག་པར་སྐུ་འབུམ་དང་བྱ་ཁྱུང་སོགས་བརྒྱུད་དེ་བཀྲ་ཤིས་
འཁྱིལ་དུ་ཕེབས། སྨྲ་བའི་དབང་ཕྱུག་བསང་ཁོག་ཐབས་མཁས་ཚང་དགེ་རྒན་
དུ་བསྟེན། ཁྲུམས་སྟོད་ཟླ་བའི་ཚེས་བཅོ་ལྔ་ཉིན་རྨད་བྱུང་ཐོས་བསམ་གླིང་གི་
ཆོས་གྲྭར་ཞུགས། གྲོགས་ལུང་རིགས་སྨྲ་བ་རྣམས་དང་ལྷན་དུ་རྒྱ་བོད་ཀྱི་
མཁས་གྲུབ་དམ་པ་རྣམས་ཀྱི་གཞུང་ལུགས་དུ་མ་དང་། ཁྱད་པར་དུ་ཀུན་
མཁྱེན་བླ་མ་ཡབ་སྲས་ཀྱི་ལེགས་བཤད་རྣམས་ལས་སྐབས་སུ་གང་བབས་ཀྱི་ཐལ་
ཕྲེང་ཟུར་བཀོད་སོགས་དང་དཔེ་འཛིན་སྐྱོར་སྦྱངས། མཛུབ་ཁྲིད་སོགས་ལ་
ཉིན་མཚན་དབྱེར་མེད་དུ་གུས་རྟག་ཟུང་གི་བརྩོན་པ་ཆུ་བོའི་འགྲོས་བཞིན་
བསྟེན་པས་ཡུན་རིང་མ་ལོན་པར་ལུང་རིགས་རྒྱ་མཚོའི་མངའ་བདག་དུ་གྱུར་
ཏོ།། ལྷག་པར་འཇམ་མགོན་བསྟན་པའི་སྲོག་ཤིང༧རྗེ་འཇིགས་མེད་འཕྲིན་
ལས་རྒྱ་མཚོ་དཔལ་བཟང་བོའི་ཞལ་སྔ་ནས་ལས་སྤྱི་ཟུར་གྱི་དབང་དང་རྗེས་
གནང་། ཁྲིད་དང་བཤད་ལུང་། མན་ངག་སོགས་བུམ་པ་གང་བྱོའི་ཚུལ་དུ་
གསན་པས་སྙན་བརྒྱུད་མན་ངག་རྒྱ་མཚོའི་གཏེར་དུ་གྱུར། དེ་དང་ཆབས་
ཅིག་དགེ་རྒན་རིན་པོ་ཆེ་ལས་སྐབས་བབས་ཀྱི་དཔེ་ཁྲིད་ཆག་མེད་མཛད། ལོ་
རེ་བཞིན་ལོ་སར་ལེགས་སྐྱེས་འབུལ་བ་དང་མཉམ་དུ༸ཁོང་རྡོ་རྗེ་འཆང་ལ་ལོ་
གཅིག་གི་རིང་གི་བཀའ་ཆོས་ཀྱི་སྙན་གསན་ཕུལ་ཏེ་བཀའ་ཆོས་གང་གནང་ལ་
ཆག་མེད་བྱས། ཞར་དུ་བསྡུས་གྲྭའི་མཐའ་དཔྱོད་དང་གྲུབ་རྩ། རིན་ཕྲེང་།
• 200:



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
མདོ་རྒྱན། རྒྱུད་བླ། རྩ་ཤེས་རྣམས་ཐུགས་འཛིན་གནང་། བསེའི་བསྡུས་གྲྭ་
ཚོགས་རྒྱུགས་སུ་ཕུལ། སྨྲ་བའི་དབང་ཕྱུག་རྗེ་ཐབས་མཁས་རྒྱ་མཚོ་ལས་སྡེ་
བདུན་དང་ཐར་ལམ་གསལ་བྱེད། རིགས་རྒྱན་སོགས་ཚད་མའི་སྐོར་གྱི་མཛུབ་
ཁྲིད་མང་དུ་གསན། སྟོན་༧བླ་ཁོ་རིན་པོ་ཆེ་ལ་མོ་བདེ་ཆེན་དུ་ཕེབས་དུས་རྗེ་
བླ་མ་འདི་བ་དང་ཁོང་གི་དགེ་རྒན་བཅས་ཞབས་འབྲང་དུ་ཁྲིད་དེ་རྗེ་གསེར་
ཁང་བའི་བཞུགས་གནས་བརྒྱུད་ཅིང་། དེ་གར་ལམ་རིམ་ཆེན་མོའི་བཤད་
ལུང་གི་དབུ་བཙུགས། སྐུའི་གམ་ན་མོ་སངས་རྒྱས་དང་༧རྗེ་བླ་མ་མཆོག་རྣམ་
གཉིས་ཀྱིས་དམ་བཅའ་ཚུགས། ཁོང་བླ་ཁོ་རིན་པོ་ཆེས་ཡོངས་འཛིན་རིན་པོ་
ཆེར་རྟགས་གསལ་མང་དུ་འཕེན་པར་མཛད། འདི་ཕྱོགས་ནས་བཀའ་ཆོས་
གང་གནང་ཐམས་ཅད་རྫོགས་པར་གསན་ཏོ།། གཞན་ཡང་འཇམ་དཔལ་རྡོ་
རྗེ་རྣོན་པོ་གསུམ་ལྡན་ངུར་སྨྲིག་འཆང་བའི་གར་དུ་ཟློས་པའི་བཤེས་གཉེན་ཆེན་
པོ༧རྗེ་གུང་ཐང་བློ་གྲོས་རིན་པོ་ཆེ་ལས། རིགས་གསུ་སྤྱི་སྒྲུབ་དང་དཔལ་ལྡན་
ས་སྐྱ་བའི་གསེར་ཆོས་བཅུ་གསུམ་དུ་གྲགས་པ་སོགས་ཟབ་ཆོས་མང་དུ་མནོས།
ས་འབྲུག་ལོར(1928ལོ) དྲང་ངེས་དང་གསེར་ཕྲེང་། རྣམ་བཤད་སོགས་
ལ་དཔེ་ཁྲིད་ཞུས་ཤིང་དཔེ་ལྟོས་གནང་
། རིགས་པ་སྨྲ་བའི་དབང་བོ་ས་དཀར་
མི་ཕྲུག་ཚུལ་ཁྲིམས་རིན་པོ་ཆེའི་མདུན་དུ་ཕར་ཕྱིན་དང་དབུ་མའི་སྐོར་གྱི་
མཛུབ་ཁྲིད་གསན་ཅིང་། བླ་ཁོ་རིན་པོ་ཆེ་ལས་ཁྲིད་དང་བཤད་ལུང་། སྒྲུབ་
ཐབས་སྐོར་གང་མང་ཞིབ་རྒྱས་སུ་མནོས། གཞན་ཡང་བཀའ་རྒྱུ་མའི་སྐོར་
ཀྱང་མང་དུ་གསན། བཞི་བའི་འཛིན་གྲྭ་གཏུགས་དང་ཁྱབ་འགྲིག་པ་སོགས་
ཀྱང་གནང་། ཡོངས་ཀྱི་དགེ་བའི་བཤེས་གཉེན་ཆེན་པོ་པཎ་ཆེན་ཡོངས་
འཛིན་འཇིགས་མེད་ཚང་ལས་ཀྱང་ཆོས་རྒྱུན་དཀོན་པོ་མང་བོ་ཐུགས་ཀྱི་བུམ་
• 201:



མང་རའི་ལོ་རྒྱུས།
བཟང་དུ་བསྐྱིལ་བར་མཛད། ལྕགས་རྟ(1930ལོ) དབྱར་ཆོས་སྐབས་
འཛིན་གྲྭ་གོང་མ་རྣམས་སུ་རྟེན་འབྲེལ་ལ་དམ་བཅར་ཕེབས་ཤིང་། བདུན་
པའི་རིགས་གྲྭར་རྟེན་འབྲེལ་གྱི་ཚོགས་གླེང་སྤྲོ་ལྷང་ངེ་བ་དེར་འདུས་ལུང་རིགས་
སྨྲ་བའི་དྲན་དབང་དག་གི་སྒྲ་འཛིན་གྱི་དཔྱིད་དུ་འཇོ་བར་མཛད། ལྕགས་
ལུག་ལོར(1931ལོ)ཁོང་བླ་ཁོ་རྡོ་རྗེ་འཆང་ལས་ལམ་རིམ་བློ་སྦྱོང་གི་སྐོར་
དང་བཤད་ལུང་གི་རྒྱུན། གཞན་ཡང་དབང་རྗེས་གནང་སོགས་ཟླ་ཤས་ལ་
གསན། ལོ་འདིར། ཕར་ཕྱིན་སྐབས་དང་བོའི་མཇུག་དང་། ལེགས་བཤད་
སྙིང་བོའི་སེམས་ཙམ་སྐོར། དྲང་ངེས་མཐའ་དཔྱོད་མཆན། དཀའ་འགྲེལ་
བཅས་ལ་དཔེ་ཁྲིད་ཞུས་ཤིང་། ཁོམ་ལོང་ནམ་ཡོད་དུ་དཔེ་ལྟོས་ལ་འགྲུས་པར་
མཛད། ཆུ་སྤྲེལ་ལོའི(1932ལོ)ས་ག་ཟླ་བའི་ཉ་ལ། མཉམ་མེད་ཙོང་ཁ་བ་
ཆེན་མོ་དེ་ཉིད་སླར་ཡང་གསུམ་ལྡན་རྡོ་རྗེ་འཛིན་པའི་གར་དུ་ཟློས་པ། ༧རྗེ་
འཇིགས་མེད་འཕྲིན་ལས་རྒྱ་མཚོས་མཁན་སློབ་སྦྲགས་མ་གནང་སྟེ། དད་པའི་
དགེ་འདུན་གྲངས་ཚང་བའི་དབུས་སུ། ངེས་པ་ལྔ་དང་བྲལ། མངོན་གྱུར་
བཅུ་རྫོགས་པའི་ད་ཆོག་ཉེས་མེད་ཀྱི་སྒོ་ནས་བསྙེན་པར་རྫོགས་ཏེ་ལྷར་བཅས་
སྲིད་ཞིའི་མགོན་དཔུང་དང་མཆོད་གནས་དམ་པར་གྱུར་ཏོ།། འདི་སྐབས་
ཀུན་མཁྱེན་ཡོངས་འཛིན་གྲགས་པ་རྒྱ་མཚོ་བའི་དྲུང་ནས་བརྒྱད་སྟོང་བའི་
བཤད་ལུང་མཆན་འགྲེལ་དང་བཅས་བ་དང་ཕར་ཕྱིན་མཐའ་དཔྱོད་སྐབས་
བཞི་བ་དང་བསྡུས་དོན་བཅས་ཀྱི་ཁྲིད་གསན། ཕར་ཕྱིན་དམ་བཅའི་གཏོང་
སྒོའི་ཆེད་དྷཱི་ཚ་བརྒྱུད་ཅིང་། དེར་ཆོས་གྲྭར་དམ་བཅར་བཞུགས་པར་གྲྭ་བ་
སུམ་བརྒྱ་ལྷག་འདུས། དགེ་བཤེས་བཅུ་ཕྲག་ལྷག་གིས་ནམ་གུང་བར་བརྩད་
ཀྱང་རྩ་བའི་དམ་བཅའ་བཞི་བཞག་པ་ལ་སུན་འབྱིན་ཅི་ཡང་མ་བྱུང་གསུངས།
• 202 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
དེ་དུས་ཡོངས་འཛིན་སྤྲུལ་སྐུས་ཁོ་བོ་ཅག་གྲགས་འགུལ་མེད་པ་ཞིག་བཟོས་སོང་
ཞེས་དག་བའི་བཤེས་གཉེན་ཆེན་པོ་ཕུན་ཚོགས་དར་རྒྱས་པ<ཞོ་འཕོང་ཚང་
>དངོས་སུ་གསུང་། སླར་བླ་བྲང་དུ་ཕེབས་ཏེ་༧བླ་ཁོ་རྡོ་རྗེ་འཆང་གི་དྲུང་དུ་
མཇལ་བར། ཁོང་ནས། ཁྱོད་ཀྱིས་དྷཱི ཚར་དམ་བཅའ་བཞག་པ་ཤིན་ཏུ་
ལེགས་ཞེས་ཐུགས་དགྱེས་པའི་གསུང་ཕེབས། བཀའ་ཆོས་ཀྱང་གང་མང་
གསན། འདིའི་སྐབས་ཟུར་བཀོད་བཞི་ལས་བསམ་གཟུགས་རྒྱས་འབྲིང་དང་
སྐབས་གཉིས་པའི་མཇུག། བཞི་བའི་མཐའ་དཔྱོད་བསྡུས་དོན་སོགས་ཐུགས་
ལ་བྱང་བར་བཟུང་སྟེ་དཔེ་ལྟོས་དང་དཔེ་ཁྲིད་ལ་ཆིག་དྲིལ་མཛད། གཞན་
ཡང་དབུ་མ་ལུང་རིགས་སྒྲོན་མེ་ཐུགས་འཛིན་དང་དབུ་མ་རྒྱས་པ་ལ་དཔེ་ཁྲིད་
ཞུས་དེ། འཛིན་གྲྭ་བཅུ་གཉིས་ལ་ཕར་ཕྱིན་དམ་བཅའ་བཞག་སྟེ་ཚེ་ཚེ་རབས་
རབས་སུ་འཇམ་མགོན་རྒྱལ་བ་གཉིས་པའི་བསྟན་པ་དང་མི་འབྲལ་བའི་ཐུགས་
སྨོན་རྒྱ་ཆེན་གནང་ངོ༌། ཆུ་བྱ་ལོར<1933>རྗེ་འཇིགས་མེད་འཕྲིན་ལས་
རྒྱ་མཚོ་ནས་བཀའ་ཆོས་ཀྱི་འཕྲོས་ལུས་སྙན་བརྒྱུད་ཀྱི་གདམ་ངག་ཟབ་ཟབ་མ་
ལུས་ཡོངས་སུ་འདོམས་པར་མཛད། རིག་བྱེད་སྨྲ་བའི་དབང་བོ་ཆོས་རྗེ་བློ་
བཟང་བསྟན་པའི་ཞལ་སྔ་ནས་ལས། ཇི་སྐད་དུ། གང་དག་སྙན་ངག་ལ་
སོགས་པའི།། ཚིག་གི་ཐ་སྙད་མི་མཁས་པ། དེ་ཡིས་གསུང་རབ་དགོངས་
དོན་ཡང་། ཕྱིན་ཅི་ལོག་ཏུ་བཀྲལ་བས་ལྟུང་། ཞེས་པའི་དོན་ཐུགས་ལ་
བརྣགས་ཏེ། སྙན་འགྲེལ་དབྱངས་ཅན་དགྱེས་གླུ་དང་དཎྜིའི་དགོངས་རྒྱན་
དཔེར་བརྗོད་དང་བཅས་པ། གཞན་ཡང་ཞྭ་དམར་པཎྜི་ཏའི་སྙན་ངག་བདུད་
རྩིའི་མཆོད་ཡོན་སོགས་ཐ་སྙད་རིག་གནས་སྐོར་ལའང་གསན་སྦྱངས་མཐའ་
ཆོད་པ་གནང་བ་སྟེ། མདོར་ན་མདོ་སྔགས་རིག་གནས་རབ་འབྱམས་ལ་
• 203 •



མང་རའི་ལོ་རྒྱུས།
མངའ་བརྙེས་པའི་པཎྜི་ཏ་ཆེན་པོའི་རྒྱལ་ཐབ་ལ་ཅི་དགར་དབང་བསྒྱུར་བར་
མཛད་དོ།
གཉིས་པ་ཚུལ་བཞིན་སྒྲུབ་བ་རྟོགས་པའི་ཡོན་ཏན་ལ་མངའ་བརྙེས་
པའི་ཚུལ་ནི། དེ་ཡང་། བཤེས་གཉེན་དུལ་བ་ཞི་བ་ཉེར་ཞི་བ།། ཞེས་
གསུངས་བ་ལྟར། སྡེ་སྣོད་གསུམ་ལ་ཐོས་བསམ་གྱིས་གཏན་ལ་ཕབ་པའི་དོན་
དེ་དེ་མུར་མ་ལུས་པར་ཐོས་པའི་དོན་རྒྱུད་ལ་སྦྱར་ཏེ། འདུལ་བའི་སྡེ་སྣོད་ལ་
ཐོས་བསམ་བྱས་པས་ལྷག་པ་ཚུལ་ཁྲིམས་ཀྱི་བསླབ་པས་རྒྱུད་དུལ་ཞིང་། མདོ་
སྡེའི་སྡེ་སྣོད་ལ་ཐོས་བསམ་བྱས་པས་ལྷག་པ་ཏིང་ངེ་འཛིན་གྱི་བསླབ་པས་རྒྱུད་
ཞི་བ་དང༌། མངོན་པའི་སྡེ་སྣོད་ལ་ཐོས་བསམ་བྱས་པས་ལྷག་པ་ཤེས་རབ་ཀྱི་
བསླབ་པས་རྒྱུད་ཉེ་བར་ཞི་སྟེ་ཆོས་འདུལ་བའི་བཅོས་མཚམས་ཕྲ་མོ་ཙམ་ལ་
ཡང་འགལ་བར་མི་བྱེད་ཅིང་ཕྱིང་དཀར་ལྷུན་པོའི་ལྷ་ཞོལ་སོགས་དབེན་གནས་
དུ་མར་དབེན་གསུམ་གྱི་རྣལ་འབྱོར་ལ་མཉམ་པར་བཞག་སྟེ་ཆོས་ཉིད་རྟེན་
འབྲེལ་ཆེན་མོའི་དབྱིངས་ལ་ཐུགས་ཡིད་འབྱམས་པར་བྱེད་དོ།། གསང་པའི་
བར་ཆད་དུ་གྲགས་པ་སྐྱེ་འཕགས་ཐམས་ཅད་ཤིན་ཏུ་འགོངས་བར་དཀའ་བ་
འཇིག་རྟེན་ཆོས་བརྒྱུད་ཅེས་བྱ་བ་དེ་ཡང་ཐོག་བརྫིས་སུ་བྱས་ཏེ། མཆོག་
དམན་བར་མའི་བླ་སྤྲུལ་སེར་སྐྱ་སྐྱེ་བོ་སུ་ཞིག་དྲུང་དུ་གཏུགས་ཀྱང་ཁེངས་པའི་
རྣམ་པ་ཡེ་མི་མཛད་པར་ལྡང་བ་དང་མདུན་བསུ་བ་དང་། ཞལ་འཛུམ་འཛུམ་
གྱིས་དབུགས་དབྱུང་བ་སོགས་རང་རེ་ཚུ་རོལ་མཐོང་བའི་བློ་ཡུལ་ལས་འགོངས་
བའི་མཛད་པ་བསམ་གྱིས་མི་ཁྱབ་པོ།།
གཉིས་པ་དགོན་སྡེ་འདི་ཚུལ་ཇི་ལྟར་བཏབ་པའི་བྱུང་བ་དངོས་ནི།
སྔོན་ཀུན་མཁྱེན་སྐུ་ཕྲེང་གསུམ་པ་བློ་བཟང་ཐུབ་བསྟན་འཇིགས་མེད་རྒྱ་མཚོ་
• 204 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ། །
དཔལ་བཟང་བོ་དེ་ཉིད་དབུས་ཕེབས་ཕྱིར་ལམ་དུ་མང་གཞུང་འདིར་ཕེབས་
ཤིང་། ས་འདིར་དགོན་པ་ཞིག་ཡོད་ན་བཟང་ཞེས་གསུངས་ཏེ་བཀྲ་ཤིས་ཀྱི་མེ་
ཏོག་གཏོར་ཞིང་ཐུགས་སྨོན་གནང་། ཕྱིས་སུ་ལ་མོ་སྐུ་ཕྲེང་བདུན་པ་རྗེ་དགེ་
འདུན་བསྟན་འཛིན་ནོར་བུ་མཆོག་རབ་བྱུང་བཅུ་དྲུག་པའི་མེ་ཡོས་ལོར(
1927ལོ) བླ་བྲང་དུ་ཕེབས་ཏེ་མང་འབལ་བྱ་གསུམ་ གྱི་རོང་འབྲོག་སྤྱིའི་
བསོད་ནམས་ཀྱི་བགོ་སྐལ་དུ་དགོན་པ་ཞིག་འདེབས་དགོས་ཞེས་སྐྱབས་རྗེ༧བླ་
ཁོ་རིན་པོ་ཆེར་དགོན་གནས་ལུང་བསྟན་ཞུས་བར། ཁོང་ནས་ཤེལ་ལུང་
བཞུགས་ཁྲི་གོང་མར་མོ་ལྟས་ལེགས་པ་བབས་འདུག་ཅེས་གསུངས། དེ་རྗེས་
ཁོང་བླ་ཁོ་རྡོ་རྗེ་འཆང་གིས་༧ལ་མོའི་ཡོངས་འཛིན་མཆོག་ལ་ཁྱེད་ཀྱིས་ལ་མོའི་
གོང་ས་མཆོག་གི་ཐུགས་སྨོན་ལྟར་མང་རའི་ཤེལ་ལུང་གོང་མར་དགོན་པ་ཞིག་
ཐོབ། མཚན་ལ་རྣམ་དག་ཁྲིམས་ལྡན་གླིང་ཞེས་ཐོགས་གསུངས། ཤིང་ཕག་
ལོར(1935)ཁོང་མང་རར་དགོན་ས་འཚོལ་དུ་ཕེབས་པར། ཇི་བ་རྟ་རྨིག་
མ་སྟེ་ད་ལྟའི་དགོན་པའི་གནས་འདིར་ཁོང་གི་ཆིབས་པ་གློ་བུར་དུ་ཉལ་བས།
དགོན་གནས་འདིར་གཏན་ཁེལ། དེ་སྐབས་གཡག་སེར་བསམ་གཏན་ཟེར་
བས་ཁོང་ལ་གྲྭ་རྒྱུན་འགའ་ཕུལ་ཅིང་།བན་ཤུལ་རྒྱ་རག་གི་མི་བསོད་ནམས་དོན་
འགྲུབ་ཟེར་བས་མང་ རའི་བྱེ་གསེབ་ནས་རྙེད་པའི་གསེར་ཕུད་ཕུལ་ པས།
གང་ཅིའི་རྟེན་འབྲེལ་ཐམས་ཅད་མ་བསྒྲིག་རང་འགྲིག་ཏུ་སོང་བས། སྔོན་གྱི་
ཐར་ཤུལ་སྤྱི་བའི་གྲྭ་བ་རྣམས་དང་གཡག་སེར་གྱི་གྲྭ་བ་རྣམས་གྲྭ་རྒྱུན་ཐོག་མ་
བྱས་ཏེ། བོད་རྒྱལ་ཐོག་མ་གཉའ་ཁྲི་བཙན་པོ་ཁྲིར་འཁོད་ནས་བགྲང་བྱ་ཉིས་
སྟོང་རེ་གཉིས་འདས་བ་བོད་རབ་བྱུང་བཅུ་དྲུག་པའི་ཤིང་ཕག(1935ལོ)
ལོར་དགོན་པའི་གཞི་བཏིངས་སོ།། དེ་སྔོན་རྭ་རྒྱའི་རྒན་རིན་པོ་ཆེ་བྱམས་པ་
，205 •



མང་རའི་ལོ་རྒྱུས།
བཟང་བོ་ནས་ཐར་ཤུལ་སྤྱི་བ་ལ་དབྱར་གནས་བཙུགས་ཏེ་མ་འོངས་སྔོན་སྟོན་
དུ་མི་འགྱངས་བར་ཁྱོད་ཚོར་བདག་པོ་ཞིག་ཡོད་ཅེས་གསུངས ཟེར་པས།
སོར་མདོ་ཁོང་གིས་གསུངས་ནས་དགེ་ཚུལ་སློང་ཉི་ཤུ་སྐོར་གྱིས་དབྱར་གནས་
པར་ཞལ་གྱིས་བཞེས། དེ་སྐབས་སྐྱབས་རྗེ་ཐར་ཤུལ་རྡོ་རྗེ་འཆང་གིས་དགོན་
པ་གསར་འདེབས་ཀྱི་མཐུན་རྐྱེན་ལ་རྟ་ཟོག་དྲུག་ཅུ་ཙམ་གནང་། ཟླ་བརྒྱད་
པའི་ནང་ཡོངས་འཛིན་རིན་པོ་ཆེ་ཀུན་གཟུགས་པཎ་ཆེན་ཐུབ་བསྟན་ཉི་མ་
དཔལ་བཟང་བོ་ལས་དུས་འཁོར་དབང་ཆེན་གསན་ཆེད་སྐུ་འབུམ་དུ་ཕེབས་
སྐབས། ༧བླ་ཁོ་རྡོ་རྗེ་འཆང་གི་དྲུང་དུ་མཇལ་ཏེ་སླར་ཡང་ལུང་བསྟན་ཞུས་
བར། ཁོང་ནས་དགོན་ས་ནོར་མེད་པ་འདྲ། མོ་ལེགས་གསུངས། ཆོ་ག་ཅི་
གཟུག་ཞུས་པར། བདེ་གསང་འཇིགས་གསུམ་གྱི་ཆོ་ག་ཆ་ཚང་རེ་གཟུག་ཨེ་
ཐུབ་ལྟོས་གསུངས། གཞན་ཡང་དོན་ཉུང་བྱ་ཉུང་གྱིས། རྒྱལ་བའི་བསྟན་པ་
ཐོས་བསམ་སྒོམ་གསུམ་གྱིས་འཛིན་དགོས་པ་ལས། ཁང་པ་རྒྱ་སྐྱེད་ཀྱིས་
འཛིན་མི་ཐུབ། སྔོན་གྱི་དམ་པ་རྣམས་ཀྱང་ས་ཕུག་བྲག་ཕུག་ལས་དོན་གཉིས་
རྩེར་སོན་པ་རེད་ཅེས་གསུངས་སོ།། དེ་ནས་ཨ་རིག་དགེ་བཤེས་ཆེན་མོའི་
གདུང་མདུན་བར་ཝོན་དང་ཐོ་ལེ་དགོན་སོགས་བརྒྱུད་ནས་རང་དགོན་དུ་
ཕེབས། རིམ་བཞིན་དགེ་འདུན་ཞལ་གྲངས་སུམ་ཅུ་ལྷག་འདུས་ཤིང་། གྲྭ་
ཤག་བཅུ་ལྷག་དང་། ཚོགས་འཚོག་ས་ཚོགས་ཁང་རིང་པོ་ཞིག རུང་ཁང་
དང་ནང་ཆེན་བཅས་ཀྱི་གཞི་བཟུང་། ལོ་བའི་རྒྱལ་མཚན་སོགས་ཀྱི་ངོར་
སྐྱབས་ཁྲིད། སྲད་རྒྱུད་བླ་རྣམ། པཎ་ཆེན་བདེ་ལམ་སོགས་ཀྱི་ཁྲིད་ལན་མང་
གསུངས། བྱི་བ་ལོའི་དཔྱིད་ཀར་བསྙེན་མཚམས། དབྱར་གཞུང་དགེ་རྒན་
ཐབས་མཁས་རིན་པོ་ཆེ་ཕེབས། མཛོད་འདུལ་ལ་དཔེ་ཁྲིད་རྒྱུན་ལྡན་ངོས་
: 206.



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ཀུན་མཁྱེན་འཇིགས་མེད་དབང་བོ་དང་། རྒྱལ་མཁན་ཆེན། ཞོག་དོན་ཡོད་
མཁས་གྲུབ་གསུམ་གྱི་གསུང་འབུམ་དང་། སྨན་གྱི་ཆ་ལག་བཅོ་བརྒྱད་ཀྱི་ལུང་
དགེ་རྒན་བཀའ་དྲིན་ཅན་ལས་གསན། དེ་རྗེས་ཁོང་བླ་ཁོ་རྡོ་རྗེ་འཆང་གིས་ཤ་
བོ་རི་རྩེ་མདོར་དུས་འཁོར་དབང་ཆེན་གནང་བ་ལ་ཆེད་གཉེར་གྱིས་ཕེབས།
ལོ་དེའི་ཉི་མ་བྱང་བགྲོད་ཀྱི་ཉིན་ལ་མོའི་སྒེར་གཞུང་དང་བདེ་ཆེན་གྲྭ་རྒན་སྤྱིས་
ཁོང་བླ་ཁོ་རྡོ་རྗེ་འཆང་གི་ཕྱག་ཡིག་བཟུང་ནས་ལ་མོ་གོང་ས་མཆོག་སྤྲུལ་རིན་པོ་
ཚེའི་ཡོངས་འཛིན་གནང་དགོས་ཚུལ་ཡང་ཡང་ཞུས་པས་བཀའ་ཡིག་སོགས་
བཟློག་མ་ནུས་པར་རེ་ཞིག་ཕེབས་དགོས་བྱུང་། སྟག་ལོའི་ཟླ་ཚེས་ལ་བདེ་ཆེན་
ཆོས་འཁོར་གླིང་གི་ལ་མོའི་སྒར་གཞུང་གི་གཟིམ་ཆུང་དུ་བཞུགས། བཀའ་
དྲིན་མཚུངས་མེད་ཆོས་ཀྱི་རྗེ་བློ་བཟང་བསྟན་པའི་ཞལ་སྔ་ནས་ལ་བྱ་བ་ཆེ་ལ་
མཐའ་དག་ཁོང་ལ་དགོངས་བསྟུན་ནས་བསྒྲུབས་པས་ལེགས་ལམ་བྱུང་བ་ཡིན་
གསུངས། ད་ནས་མ་འགྱང་བར་ཡབ་རྗེ་རྡོ་རྗེ་འཆང་ལ་མཇལ་དུ་བླ་བྲང་ལ་
ཕེབས། ཡབ་རྗེ་མཆོག་ནས་ཁྱོད་ཀྱིས་ལ་མོའི་ཡོངས་འཛིན་གྱི་མིང་བཟུང་
པས་མི་ཆོག ངེད་ཀྱིས་དེར་རྒྱུད་པ་ཞིག་བཙུགས་ཡོད་པས་དེའི་བླ་མ་དབུ་
མཛད་དང་མཁན་པོ་གཅིག་ལྕོགས་ཀྱི་ཁུར་འཛིན་དགོས་གསུངས་ནས་པཎ་ཞྭ་
ཁ་འབུས་ཤིག་དང་རྡོར་དྲིལ་བཅས་གནང་། རྒྱུད་པ་གྲྭ་ཚང་གི་སྒྲུབ་མཆོད་
ཀུན་ལ་བླ་མའི་བྱ་བ་མཐའ་དག་སྒྲུབ། གོང་ས་སྤྲུལ་བའི་སྐུ་དང་མཚན་ཞབས་
པ་བཅུ་ཕྲག་བཅས་ལ་བསྡུས་གྲྭ་བློ་རྟགས། དོན་བདུན་ཅུ། ཕར་ཕྱིན་སྤྱི་ཟུར་
ཀུན་ལ་ལོ་བདུན་བརྒྱད་རིང་དཔེ་ཁྲིད་རྒྱུན་ལྡན་མཛད་པས་འཆད་ཉན་དང་སྐུ་
ཡོན་བཟང་རབ་བཞེས། གོང་ས་མཆོག་གི་སྐུ་དྲིན་ལས། སྐྱབས་རྗེ་ཐར་ཤུལ་
རྡོ་རྗེ་འཆང་གི་དྲུང་ནས་སྔ་ཕྱིར་ལམ་སྔགས་གཉིས་ཀྱི་ལུང་། རྒྱལ་བའི་བཀའ་
· 207.



མང་རའི་ལོ་རྒྱུས།
འགྱུར་རིན་པོ་ཆེ། ཇོ་བོའི་ཆོས་ཆུང་བརྒྱ་རྩ་རྡོར་འཕྲེང་། བདེ་གསང་
འཇིགས་གསུམ། རྟ་མགྲིན་ཡང་གསང་སོགས་སྤྱི་ཟུར་གྱི་དབང་། མགོན་
ཆོས་ལྷ་གསུམ། རྣམ་སྲས་བཀའ་ཆེན་བཅོ་ལྔ། སྣར་ཐང་བརྒྱ་རྩ་སོགས་དང་
པཎ་ཆེན་ཡོངས་འཛིན་ཨ་བྷྱའི་ཞབས་ལས་ཟུར་བཀའ་སྦྱོང་རྒྱུད་དཀྱིལ་འཁོར་
བཅུ་གཉིས། གུར་བཀའ་ཆེན་བཅོ་ལྔ་ སོགས་ཟབ་ཆོས་དཀོན་པ་མང་དུ་
གསན། ཡོངས་འཛིན་རིན་པོ་ཆེ་ནས་སྤྱི་ཟུར་གྱི་ཡི་དམ་ཆོས་སྐྱོང་སོགས་ལ་ལོ་
སྔ་ཕྱིར་རིགས་བསྡུས་ཀྱི་བསྙེན་པ་སྔོན་དུ་བཏང་འཕྲལ། : ཡབ་རྗེ་རྡོ་རྗེ་འཆང་
གི་བཀའ་གནང་ལྟར་གཙང་ཞྭ་ལུ་རི་ཟུར་སྤྲུལ་བའི་སྐུ་རིན་པོ་ཆེ་སྐུ་འཁོར་
བཅས་ཀྱིས་ཡང་ཡང་གསོལ་བ་བཏབ་པའི་ངོར་སྟ་གོན་སྔོན་དུ་བཏང་སྟེ་འཕྲེང་
ཀྲི་སྦྲགས་པའི་དཀྱིལ་འཁོར་ཞེ་ལྔའི་དབང་དགེ་ལྡན་རྣམ་རྒྱལ་གླིང་ནས་བླ་གྲྭ་
ཞལ་གྲངས་ཉིས་བརྒྱ་ལྷག་ལ་གསུངས། དེ་འཕྲོས་འཇམ་མགོན་ཤེས་རབ་རྒྱ་
མཚོའི་གསུང་འབུམ་དང་། སྨན་གཞུང་མན་ངག་བཀའ་རྒྱ་མའི་ལུང་བཅས་
བསྩལ། དེ་རྗེས་སླར་ཡང་རང་དགོན་དུ་ཞབས་སོར་བཀོད། འདུ་ཁང་གྱན་
ཉེར་ལྔ་ཅན་སོ་ཕག་གིས་གཡོགས་པ། དུང་ཕྲེང་སྤེན་ཁ་སྤུས་གཙང་། ནང་
རྟེན་གཙོ་བོར་སྟོན་སྐུ་སྨན་འཇིམ་གྱིས་བཟོས་པའི་ཁྲུ་བཞི་ཅན། དེའི་ཐུགས་
ཀར་འཇམ་དབྱངས་ཆོས་རྗེའི་གདུང་རུས་ལ་ལོ་ཀེ་ཤྭ་ར་རང་བྱོན་མཐེབ་སོར་
ཙམ་ཡོད་པ་ཀུན་གྱི་མཐོང་སར་བཞུགས་ཤིང་། ལ་མོའི་རྟེན་ཁྲོད་ནས་ཞུས་
པའི་བྱིན་རྟེན་རང་བསྲེལ་དུ་མས་བྱུར་བུར་གཏམས་པ་དང་། དེ་མིན་རྗེ་བླ་མ་
དང་བྱམས་འཇམ་དབྱངས་སོགས་དང་། ཁྲི་ཚད་ཅན་གྱི་སྨན་སྐུ་སུམ་ཅུ་ལྷག
གྱན་ཐང་བྱོན་ལེགས་གང་མང་། གསུང་རྟེན་སྐོར་ལ་ བཀའ་བསྟན་ཚར་
གསུམ་དང་། མདོ་དབུས་ཀྱི་མཁས་གྲུབ་ཚད་ལྡན་མང་པོའི་གསུང་འབུམ་
• 208.



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བཅས་པོ་ཏི་སྟོང་ཕྲག་ལྷག་དང་། དུང་རྒྱ་གླིང་སྦུབ་སོགས་མཆོད་རྫས་ཉེར་
སྤྱོད་སོགས་ཀྱང་མ་ཚང་བ་མེད་པར་བྱས་སོ།། དུས་རྒྱུན་ལམ་རིམ་གྱི་འཆད་
ཉན་དང་། ཁྱབ་བདག་འཁོར་ལོའི་མགོན་པོ་༧རྗེ་འཇིགས་མེད་འཕྲིན་ལས་
རྒྱ་མཚོའི་བཀའ་ལུང་ལྟར་བདེ་གསང་འཇིགས་གསུམ་གྱི་སྒྲུབ་མཆོད། དུས་
བཞིར་རབ་གནས་འབྲིང་པོ། ཡར་ངོ་མར་ངོའི་གསོ་སྦྱོང་དང་དབྱར་གནས་
སོགས་གཞི་གསུམ་གྱི་ཉམས་ལེན་ཟླ་ངོ་ཅོག་ལ་ཚེས་བཅུ་གཉིས་དང་། གཞན་
ཡང་མགོན་ཆོས་རྣམ་གསུམ་གྱི་བསྐང་གསོ་སོགས་ཆིག་སྐྱ་འཕེར་བར་བཙུགས་
སོ།། བླ་མ་རིན་པོ་ཆེ་དགུང་ལོ་ཞེ་བདུན་བཞེས་བ་ཤིང་རྟ(1954ལོ)ལོར།
བླ་ནག་རི་ཁྲོད་པ་དང་། ཟླ་ཚང་འབྲུག་རྒན། ཟླ་ཚང་དཔོན་པོ་དབང་ཆེན་
སོགས་ཀྱིས་ཡང་ཡང་གསོལ་བ་བཏབ་པའི་ངོར། སྒྲོན་ཟླའི་ཡར་ཚེས་བརྒྱུད་
ལ་སློབ་མ་རྗེས་འཛིན་དང་། སྟ་གོན་སྔོན་དུ་འགྲོ་བའི་བྱིས་པ་ལྟར་འཇུག་པའི་
དབང་བདུན་དང་། གོང་མ་གོང་ཆེན། རྡོ་རྗེ་སློབ་དཔོན་གྱི་དབང་བཅས།
གདན་ས་ ཐར་ཤུལ་དགོན་རྣམ་དག་ཁྲིམས་ལྡན་གླིང་རང་དུ་གནང་ཞིང་།
མཇུག་ཏུ་ཚོགས་ཀྱི་འཁོར་ལོ་ཚིམས་པ་དྲུག་ལྡན་དུ་རོལ་ཏོ༎ གཞུང་བརྒྱ་སྨྲ་
བའི་བཤེས་གཉེན་ཆེན་པོ༧རྗེ་བློ་བཟང་བསྟན་པའི་ཞལ་སྔ་ནས་སམ། བླ་
བྲང་བཀྲ་ཤིས་འཁྱིལ་དུ་ལ་མོ་བདེ་ཆེན་ཞེས་གྲགས་པ་དེ་ཉིད་རང་དགོན་དུ་
ཞབས་སོར་འཁོད་སྐབས། ༧བླ་མ་རིན་པོ་ཆེ་དང་དགེ་བཤེས་བྱམས་པ་
འཕྲིན་ལས་རྣམ་གཉིས་ཀྱིས་ཁོང་ལ་མཛོད་འདུལ་གྱི་དཔེ་ཁྲིད་ཞུས་པ་ལྟར་
གནང་ཞིང་། གྲྭ་ཚང་མང་མར་འཇམ་དཔལ་ཞལ་ལུང་སོགས་ཀྱི་ཁྲིད་སྨིན་
རྒྱས་སུ་སྩལ། དགོན་སྡེ་འདི་ཉིད་གསར་དུ་བཏབ་པ་ནས་རབ་རྒྱལ་ས་ཁྱི་ལོའི་
བར་གྲྭ་བ་བརྒྱ་དང་ཉེར་དྲུག གྲྭ་ཤག་དྲུག་ཅུ། ལྷ་ཁང་གྱན་ཞེ་ལྔ་བཅས་སུ་
• 209 •



མང་རའི་ལོ་རྒྱུས།
འཕེལ་རྒྱས་བྱུང་། ང་བདུན་ལོར་སླར་ཡང་འདུ་ཁང་གྱན་བརྒྱད་ཅུ་ཅན་ཞིག་
བཞེངས་རྒྱུའི་སྦྱོར་བ་རྩོམ་པའི་མུར་ཆོས་ལུགས་བཅོས་སྒྱུར་གྱིས་རྟེན་དང་
བརྟེན་པ་མ་ལུས་པར་འཇིག་པར་བྱས་སོ།། (དེ་ཡང་ཁོ་བོ་ལོ་བཅུ་གྲངས་
སྐབས་དགོན་པའི་ལུང་བར་ནོར་རྫིར་འགྲོ་སྐབས། དགོན་པའི་ཤུལ་གྱི་མཁར་
གྱང་ཞིག་རོ་རྣམས་རྩྭ་ཡན་གྱི་ཁྲོད་དུ་ཟིང་ངེར་འགྱིངས་ཡོད་པ་ད་ལྟའང་ཡིད་
ལ་འཆར་གྱི་འདུག)
སྤྱི་ལོ་1978ལོར་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་
ཚོགས་རྗེས། མི་རིགས་སྲིད་ཇུས་དང་ཆོས་ལུགས་སྲིད་ཇུས་ལ་ཀུ་ཡངས་ཅུང་
ཟད་བཏང་བས། སྔ་ཕྱིར་ཕྱོགས་ཀྱི་དགོན་སྡེ་ཆེ་ཕྲ་དུ་མའི་ཆོས་སྒོ་སླར་ཡང་ཕྱེ་
ཆོག་པའི་བསྐལ་བཟང་མངོན་པར་ཤར། སྤྱི་ལོ་1982ལོར་ཆོས་སྡེ་འདི་ཡང་
སླར་ཡང་ཚུགས་ཤིང་། ལོ་འདིར༧ཡོངས་འཛིན་རྡོ་རྗེ་འཆང་མཆོག་ཀྱང་ཕྱིར་
གདན་སར་ཕེབས། སྔོན་མའི་གྲྭ་རྒན་དྲུག་བདུན་ཙམ་དང་། བསྒྲུབ་བྱ་བཅུ་
ལྷག་གསར་དུ་བསྒྲུབས་ཏེ་རྒྱུན་ཇའི་ཞོགས་ཚོགས་བཙུགས། མཆོད་ཁང་གྱན་
བདུན་དང་གྲྭ་ཤག་དྲུག་བདུན་ཙམ་བསྐྱར་དུ་བསྐྲུན། ཡུལ་འདིའི་སེར་སྐྱ་
ཐུན་མོང་ནས་༧བླ་མ་རྡོ་རྗེ་འཆང་ཉིད་གནས་འདིར་ཡུན་རིང་དུ་བཞུགས་
དགོས་ཀྱི་གསོལ་བ་ནན་ཆེར་བཏབ་པ་ལྟར་ཞལ་གྱིས་བཞེས། ཐར་ཤུལ་དང་
ཙག་ག་སོགས་ཀྱིས་རྟ་ནོར་སོགས་ཀྱི་དངོས་འབུལ་སྤམ་མཐོ་བ་ཕུལ་བ་རྣམས་
གཅིག་ཀྱང་མ་ལུས་པར་གཞུང་ལ་འདུ་ཁང་བཞེངས་ཐེབས་སུ་གནང་། ཤིང་
བྱི་ལོར(1983)འདུ་ཁང་བཞེངས་འགོ་བརྩམས་ཤིང་། ཀ་བ་རིང་ཐུང་ཞེ་
བརྒྱད་ཅན། རྩིག་པ་སོ་ཕག་ལས་གྲུབ་པའི་སྤུས་ལེགས་ཤིག་བཞེངས་གྲུབ་
བྱུང་། དེའི་ཕྱི་ལོར། འདུ་ཁང་ཉེ་འཁོར་དུ་མ་ཎི་ཁང་གྱན་ཉེར་ལྔ་དང་ཕྲེང་
：210.



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
སྤེན་རྒྱན་དང་བཅས་པ་ཞིག་ཀྱང་བཞེངས། འདུ་ཁང་ནང་རྟེན་དུ། གཙོ་སྐུ་
ཇོ་བོ་ཤཀྱ་མུ་ནེ་མཐོ་ཚད་ཁྲུ་གསུམ་ཅན་དང་འཇམ་དབྱངས་ཀུན་གཟིགས།
བྱམས་པ་ཆོས་འཁོར་མ་སོགས་དང་། བླ་ཁོ་རིན་པོ་ཆེའི་སྐུ་འདྲ། རྗེ་ཡབ་
སྲས་གསུམ། སངས་རྒྱས་རབ་བདུན། ཀུན་མཁྱེན་རིམ་བྱོན། ལ་མོ་སྐུ་ཕྲེང་།
ཐར་ཤུལ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོའཇམ་དབྱངས་ཆོས་རྗེ།
འཁོར་དག་པ་རྣམ་བརྒྱད། མི་ལ་རས་པ་ སོགས་དང་། མགོན་ཁང་དུ་
འཇིགས་བྱེད་གཙོས་རྗེའི་ཐུགས་དམ་ལྷ་ལྔ་སོགས་དང་། འདུ་ཁང་ཡང་ཐོག་
ཏུ་སྟོན་པ་གཙོ་འཁོར་གསུམ་དང་ཇོ་འབྲོམ་ཡབ་སྲས། ཧང་ཀྲིག་སྤོས་ཤིང་
ལས་བཟོས་པའི་བཤགས་ལྷ་སོ་ལྔ་སོགས་སྐུ་འདྲ་གང་མང་དང་། རྗེ་ཤེས་རབ་
སེང་གེ་ལ་འདུལ་དཀར་ནག་པ་སོགས་ཀྱིས་བསྐོར་བ། རྗེ་རིན་པོ་ཆེ་ལ་རྒྱན་
དྲུག་མཆོག་གཉིས་ཀྱིས་བསྐོར་བ། གསང་འཇིགས་འཁོར་ཆེན། ཐུགས་རྗེ་
ཆེན་པོ། འཇམ་དབྱངས་ཀུན་གཟིགས། གདུགས་དཀར། རྗེ་གཟིགས་པ་
ལྔ་ལྡན། རྟ་མགྲིན་གསང་སྒྲུབས། མགོན་ཆོས་ལྷ་མོ་སོགས་དང་དཔལ་
མགོན་ཞལ་སོགས་གསེར་འོད་འབར་བའི་གྱན་ཐང་བཅོ་བརྒྱད་ལྷག་ལེགས་
པར་གྲུབ་ཅིང་། གཟུངས་གཞུག་བྲི་སྒྲུབ་དང་། འདུ་ཁང་ལ་གསེར་ཚོན་
དང་། མཆོད་རྫས་ཚེམ་དྲུབ་སོགས་གཙུག་ལེགས་ཁང་རྟེན་དང་རྟེན་པར་
བཅས་བ་ལེགས་འགྲུབ་བྱུང་ངོ།
ལོ་དེའི་དགུ་བའི་ཉེར་གཉིས་ཉིན་སྤྱན་དབྱེའི་ཆོ་ག་དང་སྦྲགས་དགའ་
སྟོན་བྱས་ཏེ་གྲྭ་བ་ལྔ་བཅུ་ཙམ་འདུ་ཁང་གསར་བའི་ནང་དུ་ཚོགས། སྐབས་
འདིར་གྲྭ་ཤག་ཀྱང་ཉི་ཤུ་ལྷག་ལ་འཕེལ་ཏོ།། ༧བླ་མ་རིན་པོ་ཆེ་སྐུ་དངོས་ཀྱིས་
གྲྭ་ཚང་ལ་འཇིགས་བྱེད་བཅུ་གསུམ་མའི་འདོན་རྟ་ཕྱག་ལེན་སོགས་ཞིབ་ཁྲིད་
: 211 :



མང་རའི་ལོ་རྒྱུས།
གནང་སྟེ་དགའ་ལྡན་ལྔ་མཆོད་ཆེན་མོའི་ཆོས་ཐོག་བཙུགས། ལོ་སར་སྐབས་
ཆོ་འཕྲུལ་སྨོན་ལམ་བསྡུས་པ་བཙུགས་ཤིང་། གསུང་ཆོས་ལ་འཇམ་དཔལ་
ཞལ་ལུང་གི་ཁྲིད་སྨིན་རྒྱས་སུ་སྩལ། ལོ་འདིར་ཁོང་གི་དངོས་སློབ་རུ་མང་དགེ་
བཤེས༧བྱམས་པ་འཕྲིན་ལས་ཚང་ཡང་གདན་ས་འདིར་ཕེབས་ནས་བཞུགས་
ཁང་གསར་རྒྱག་བྱས། ཁོང་གིས་ལོ་ལྟར་གྲྭ་རྒན་གཞོན་ཚང་མར་འཇམ་
དཔལ་ཞལ་ལུང་དང་བདེ་ལམ། ས་ལམ་རྣམ་བཞག་གྲུབ་མཐའ་རིན་ཕྲེང་
སོགས་ཀྱི་དཔེ་ཁྲིད་དང་ཞར་དུ་སུམ་རྟགས་དང་སྙན་ངག སྨན་གྱི་རྒྱུད་
སོགས་ཐ་སྙད་རིག་གནས་སྐོར་ཡང་དཔེ་ཁྲིད་གནང་། ཆོ་འཕྲུལ་སྨོན་ལམ་གྱི་
གསུང་ཆོས་དང་། གཞོན་པ་རྣམས་ལ་བསླབ་སྟོན། སྒྲིག་ལམ་ལ་དག་ཐེར་
བཅས་གནང་བས་དགོན་འདིར་བཀའ་དྲིན་མཆོག་ཏུ་ལྕིའོ།། དེ་མིན་བཤེས་
གཉེན་བློ་བཟང་འཕྲིན་ལས་དང་བཤེས་གཉེན་བསྟན་འཛིན་རྒྱ་མཚོ་རྣམ་
གཉིས་ཀྱིས་ཀྱང་བློ་གསར་རྣམས་ལ་བསྡུས་གྲྭ་དང་ས་ལམ་རིན་ཕྲེང་སོགས་ཀྱི་
དཔེ་ཁྲིད་གནང་ཞིང་། དགོན་པ་འདིའི་ཆོས་སྲིད་གང་ཐད་ལ་ཕྱག་རྗེས་ཤིན་
ཏུ་ཟབ། མེ་སྟག་ལོར(1986ལོ)དགེ་བཤེས་རིན་པོ་ཆེ་བྱམས་པ་འཕྲིན་
ལས་མཆོག་གིས་ཆོས་སྡེ་འདིར་སྨན་ཁང་དང་སྨན་གྱི་སློབ་གྲྭ་གསར་འཛུག་
གནང་བ་དང་། སྨན་པ་བཅུ་ལྷག་གསོ་སྐྱོང་བྱས་ཤིང་སྨན་གྱི་རྒྱུད་ཆུང་གསུམ་
སོགས་འཛུབ་ཁྲིད་གནང་། འདི་དུས་སྒྲ་རིག་སྨྲ་བའི་དབང་བོ༧སྨད་སོག་བློ་
བཟང་སྦྱིན་པ་ཚང་རང་དགོན་དུ་ཕེབས་ཏེ་མགོན་ཆོས་རྣམ་སྲས་སོགས་ཀྱི་
འདོན་རྟ་དང་རྡུང་སོགས་ཞིབ་ཏུ་ཁྲིད། རབ་བྱུང་བཅུ་བདུན་པའི་མེ་ཡོས(
1987)ལོར་དགོན་པ་འདིར་དབྱར་གནས་གསར་དུ་བཙུགས་ཤིང་། གྲྭ་
རིགས་རྒན་གཞོན་རྣམས་འཛིན་གྲྭ་གསུམ་དུ་བྱས་ཏེ། ལམ་རིམ་འཛིན་གྲྭ་
： 212.



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བསྐྱེད་རིམ་འཛིན་གྲྭ་བཀའ་རིམ་འཛིན་གྲྭ་བཅས་སུ་དགར་ནས་ལམ་རིམ་གྱི་
བཤད་གྲྭ་ཚུགས། གྲྭ་བཙུན་བདུན་ཅུར་འཕེལ། ས་འབྲུག(1988)ལོ་
སར་ལོ༧བླ་མ་རིན་པོ་ཆེ་མཆོག་དགུང་གྲངས་གྱ་གཅིག་བཞེས་པའི་དགའ་སྟོན་
དང་འབྲེལ་ཏེ་གྲྭ་ཚང་བྱིངས་ནས་ཚེ་སྒྲུབ་དང་འབྲེལ་བའི་བརྟན་བཞུགས་ཕུལ་
བ་དང་། དགེ་བཤེས་བྱམས་འཕྲིན་ཚང་གིས་ཚིག་སྦྱོར་རྨད་དུ་བྱུང་བའི་
མཎྜལ་བཤད་པ་གནང་། འདི་ལོ་ནས་ཆོ་འཕྲུལ་སྨོན་ལམ་རྒྱས་པར་ཚོགས་
ཤིང་། སྟོན་ཆོས་ཀྱི་འཇམ་དབྱངས་ཀུན་གཟིགས་ལྷ་ཁང་གཡུ་ཐོག་ཅན། ཕྱི་
ནང་གི་བཀོད་པ་ཤིན་ཏུ་མཛེས་པ་ཞིག་ཁོང་གི་བཀའ་བཀོད་ལྟར་ལེགས་པར་
གྲུབ། ལོ་འདིར་རྗེ་བཙུན་བྱམས་མགོན་ལྷག་ལྷ་བཅུ་བདུན་གྱིས་བསྐོར་བའི་
གོས་སྐུ་མཐོང་གྲོལ་ཆེན་མོ་གསར་དུ་བཞེངས། ས་སྦྲུལ (1989)ལོའི་ལོ་
མགོར་བཤེས་གཉེན་བྱམས་འཕྲིན་ཚང་གིས་གྲྭ་གཞོན་རྣམས་ཁྲོས་ནག་གི་
དབྱངས་འཆག་གནང་ནས་གཅོད་ཀྱི་ཞབས་བརྟན་བཙུགས། དགེ་བཤེས་
ཁོང་བས་རྡོ་རྗེ་སློབ་དཔོན་གནང་། སྟོན་ཆོས་དཔེ་མཛོད་ཁང་ལ་གསེར་ཚོན་
དང་། ནང་རྟེན་དུ་འཇམ་དབྱངས་ཀུན་གཟིགས། རྒྱལ་བ་རྡོ་རྗེ་འཆང་
སོགས་དང་། བཀའ་བསྟན་ཚར་བཅུ་གསུམ། རྗེ་ཡབ་སྲས་ཀྱི་གསུང་འབུམ་
ཚར་ལྔ། མདོ་དབུས་ཁམས་གསུམ་གྱི་མཁས་གྲུབ་ཚད་ལྡན་དགུ་བཅུ་ལྷག་གི་
བཀའ་འབུམ་བཅས་པོད་སྟོང་ཕྲག་གཉིས་ལྷག་ཚར་དུ་དངར་བར་གཞུགས་སོ།།
སྟེང་ཁང་དུ་༧ཡབ་རྗེ་ཆོས་ཀྱི་རྒྱལ་བོའི་གསུང་བཀོད་ལྟར་ཨ་ཁུ་བཛྲ་ཚང་དང་
གྲྭ་བ་བཞིས་ཟླ་འགའི་རིང་ལ་འཇིགས་བྱེད་བློས་བསླངས་ཆ་ཚང་ཚད་ལྡན་ཞིག་
བཞེངས། དགེ་བཤེས་བྱམས་འཕྲིན་མཆོག་དང་། ཨ་ཁུ་བཛྲ་ཚང་རྣམ་
གཉིས་ཀྱིས་གྲྭ་བ་བཅོ་ལྔ་ལྷག་ལ་དུས་འཁོར་གྱི་ཆོ་གའི་འདོན་རྟ་དབྱངས་ཐིག་
: 213 •



མང་རའི་ལོ་རྒྱུས།
རྡུལ་ཚོན་བཅས་པ་ཞིབ་ཁྲིད་གནང་། ལྕགས་རྟ་ལོར(1990)ཐར་ཤུལ་ཚོ་
གསུམ་གྱིས༧ཡབ་རྗེ་བླ་མ་རིན་པོ་ཆེར་དུས་འཁོར་དབང་གནང་རྒྱུའི་གསོལ་ག་
བཏབ་པ་ལྟར། སྣོན་ཟླའི་ཡར་ཚེས་ལ། ལ་མོ་སྐུ་ཕྲེང་བརྒྱད་པ༧ རྗེ་བཙུན་
བློ་བཟང་ལུང་རིགས་བསྟན་པ་རྒྱ་མཚོ་དང་། ཐར་ཤུལ་བློ་བཟང་ཚུལ་ཁྲིམས་
ཆོས་སྐྱོང་རྒྱ་མཚོ། གཡེར་གཤོང་ཆོས་པ་རིན་པོ་ཆེ་སོགས་སེར་སྐྱ་ཆིག་འབུམ་
བཞི་ཁྲི་ལྷག་ལ་གཉིས་མེད་དུས་ཀྱི་འཁོར་ལོའི་དབང་ཆེན་སྩལ། ལོ་འདིའི་སྔ་
ཕྱིར་ཆོས་པ་རིན་པོ་ཆེས་ཞུས་ངོར། འགྲེལ་བ་བཞི་སྦྲགས་སོགས་བཤད་ལུང་
གི་སྐོར་དང་། སྒྲུབ་ཐབས་རིན་འབྱུང་གི་རྗེས་གནང་ཡོངས་རྫོགས། སྤྱི་
བཀའ་སྒྲུབ་ཐབས་རྒྱ་མཚོ། བ་རི་བརྒྱ་རྩ། སྣར་ཐང་བརྒྱ་རྩ། གསེར་ཆོས་
བཅུ་གསུམ། མགོན་བཀའ་བཅུ་གཉིས། ཞལ་རྣམ་འགྱུར་ བཅུ་བདུན།
རྣམ་སྲས་བཀའ་བཅོ་ལྔ་སོགས་ཀྱི་རྗེས་གནང་། རིན་འབྱུང་རྒྱ་རྒྱམ་སོགས་ཀྱི་
རྒྱབ་གནོན་ལུང་གི་སྐོར་རྣམས་ཀྱང་བརྒྱུད་ལྡན་ཕྱག་བཞེས་བཞིན་ཆ་ཚང་བར་
གནང་། སྟོན་ཆོས་ལྷ་ཁང་གི་ཉེ་ལོགས་སུ་གཟིམ་ཁང་བཀོད་པ་ལེགས་པ་ཞིག་
ཀྱང་བསྐྲུན། ལོ་བའི་མཚམས་པས་དགོན་གཞུང་ལ་ཐར་མདོའི་འཁོར་ཆེན་
དང་མདོ་གདུགས་སྒྲོལ་གསུམ། སྨོན་ལམ་རྣམ་ལྔ། རྒྱལ་མཚན་རྩེ་མོ་སོགས་
ཀྱི་ཤིང་པར་སྤྱི་འཇོག་ཏུ་ཕུལ་ཡོད་པར། ཁོང་རྡོ་རྗེ་འཆང་གིས་དཀར་ཆག་
བརྩམས་ཏེ་པར་དུ་བཀོད། བཤེས་གཉེན་ཆེན་པོ་བློ་བཟང་བསྟན་པ་ཚང་གི་
མཚོན་བྱ་དོན་གྱི་དགེ་འདུན་ཉི་ཤུ་དང་། རྗེ་ལྷ་མོའི་ཚུལ་ཁྲིམས་ཚང་གི་སྔགས་
ཀྱི་ས་ལམ་གཉིས་ཀྱང་པར་དུ་བཞེངས། གོང་བའི་དགེ་སློང་ལུང་རྟོགས་རྒྱ་
མཚོས་ཁྲོས་ནག་ཆོ་ག་ཡོངས་རྫོགས་ཡིག་ཆུང་དང་བཅས་པའི་པར་ཤིང་སྦྱོར་
འཇིགས་བྱས། ལྕགས་ལུག(1991)ལོར་ཆོ་འཕྲུལ་སྨོན་ལམ་སྐབས་ཚེས་
• 214 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བཅུ་གཅིག་ཉིན་གོས་སྐུ་དང་བཅོ་ལྔའི་ཉིན་མ་ཎིའི་མགུར་སྐུལ། བཅུ་དྲུག་ལ་
བྱམས་པ་གླིང་སྐོར་བཅས་གསར་དུ་བཙུགས། ས་ཟླའི་ཚེས་མགོར་བདེ་ཆེན་
རྒྱུད་པ་ནས་ཨ་ཁུ་བློ་བཟང་འོད་ཟེར༧བླ་མ་རིན་པོ་ཚེའི་བཀའ་ལྟར་ཆེད་
གཉེར་གྱིས་ཕེབས་ཏེ་གསང་འདུས་ཀྱི་ཆོ་གའི་འདོན་རྟ་དབྱངས་རྣམས་ཞིབ་ཏུ་
ཁྲིད་དེ་ཆུ་སྟོད་ཟླ་བའི་དུས་ཆེན་དང་འབྲེལ་བར་སྒྲུབ་མཆོད་བཙུགས། འདི་
ལོར་དཔལ་ལྡན་བླ་མ་དམ་པ་དེ་ཉིད་བླ་བྲང་བཀྲ་ཤིས་འཁྱིལ་དུ་ཕེབས་ཏེ།
༧སྐྱབས་མགོན་རིན་པོ་ཆེར་མཇལ། གདན་ས་ཁྲིམས་ལྡན་གླིང་འདི་ཉིད་དུས་
ནམ་གནས་བར་ལུགས་གཉིས་ཀྱི་སྐྱོང་ཁུར་གནང་རྒྱུའི་ཞུ་བ་ཕུལ་བར་དགྱེས་
བཞིན་ཞལ་བཞེས་གནང་ཞིང་། ༧བླ་མ་རིན་པོ་ཆེའི་དངོས་སློབ་གནས་ལྔ་
རིག་པའི་མ་ཧཱ་པཎྜིཏ༧རྗེ་བློ་བཟང་རྒྱ་མཚོ་ཚང་དགོན་སྡེ་འདི་ཉིད་ཀྱི་དགེ་
རྒན་དུ་གནང།
ཕྱི་ལོ་སྟེ1994 ལོ་ནས་བཟུང་ལོ་ལྟར་དགོན་པ་འདི་ཉིད་དུ་ཞབས་
ཀྱིས་བཅག་སྟེ་བློ་གསར་བ་རྣམས་ལ་བསྡུས་གྲྭ་དང་ས་ལམ་གྲུབ་མཐའ། ལམ་
རིམ། སྔགས་ཀྱི་ས་ལམ། སྔགས་ཀྱི་སྤྱི་དོན་སོགས་ཀྱི་མཛུབ་ཁྲིད་ཞིབ་རྒྱས་སུ་
གནང་བས་དོན་གཉེར་ཅན་དག་གི་ཡིད་ལ་རིག་པའི་སྒྲོན་མེ་སྦར་ཅིང་། ལྷག་
པར་དུ་ཉམ་ཆུང་ཁོ་བོའི་སྙིང་ལ་ནི་རྣམ་དཔྱོད་དང་སྤོབས་པའི་ཉིན་བྱེད་སྟོང་
ཕྲག་ཅིག་ཅར་དུ་འབར་བར་མཛད་དོ།།
ཆུ་སྤྲེལ་ལོར་བླ་མ་རིན་པོ་ཆེའི་བཀའ་ལྟར་བདེ་ཆེན་ཨ་ལགས་དབུ་
མཛད་དཀོན་མཆོག་རྒྱ་མཚོ་གདན་ས་འདིར་ཕེབས་ཏེ་གྲྭ་གཞོན་རྣམས་ལ་
མགོན་ཆོས་ཀྱི་འདོན་རྟ་དབྱངས་དང་རྡུང་རོལ་མོ་སོགས་ཞིབ་ཏུ་ཁྲིད། ཧོར་
ཟླ་དགུ་བའི་ནང་དཔལ་དུས་དགྲའི་དབང་བོ་དང་ལས་གཤིན་སྦྲགས་པའི་
• 215 •



མང་རའི་ལོ་རྒྱུས།
བསྙེན་པ་ཁ་སྐོང་སྦྱིན་སྲེག་དང་བཅས་པ་སྔོན་དུ་བཏང་བའི་གཏོར་ཆེན་དྲག་
པོ་ཟུར་དགུ་བའི་སྒྲུབ་བ་བཙུགས། ཆུ་བྱ་ལོའི་ཚེ་འཕྲུལ་སྨོན་ལམ་གྲོལ་འཕྲལ་
ཞྭ་དམར་རིན་པོ་ཆེའི་སྤྲུལ་སྐུ་ཕེབས་པར། ༧ བླ་མ་མཆོག་ནས་རབ་བྱུང་
དང་དགེ་ཚུལ་གྱི་བསླབ་པ་ལ་བཀོད། རྭ་རྒྱའི་ཤིང་བཟའ་རིན་པོ་ཆེའི་སྤྲུལ་སྐུ་
དང་དཔྱི་ཆེན་ཚང་། གཙོ་རུ་ཚང་སོགས་བླ་གྲྭ་མང་བོར་སྐྱབས་ཁྲིད་དང་བདེ་
གསང་འཇིགས་གསུམ་སོགས་དབང་དང་རྗེས་གནང་མང་དུ་སྩལ། མེ་བྱི་ལོའི་
སོས་ཀ་ནས་བྱམས་ཁང་ཆེན་མོ་བཞེངས་འགོ་བརྩམས་ཏེ་ལྷ་ཁང་ཐོག་སོ་གསུམ་
ཅན་ཕྱི་སོ་ཕག་སྤུས་ལེགས་ལས་གྲུབ་པ་བཟོ་བཀོད་ཤིན་ཏུ་ལེགས་པ་ཞིག་
བཞེངས་གྲུབ། མེ་གླང་ལོར་བྱམས་ཁང་གི་རྟེན་གཙོར་རྗེ་བཙུན་བྱམས་པ་
བཟང་པོའི་བཞུགས་སྟངས་ཅན། མཐོ་ཚད་ཁྲི་བཅོ་ལྔ་དང་གཡས་སུ་དུས་
འཁོར་དང་གཡོན་དུ་འཁོར་ཆེན། ཉེ་བའི་སྲས་བརྒྱད། རྗེ་ཤེར་སེང་སོགས་
བླ་སྐུ་མང་བོ། སྤྱན་རས་གཟིགས་སེང་གེ་སྒྲ་སོགས་ལྷག་ལྷ་དུ་མ། གྱན་ཐང་
ལ། དགའ་ལྡན་ ལྷ་ བརྒྱ་མ། འཇམ་པའི་དབྱངས། འོད་དཔག་ མེད།
བྱམས་པ་མགོན་པོ་བཅས་ཀྱི་ཞིང་བཀོད། གཞན་ཡང་རྗེ་རིན་པོ་ཆེ་དཔལ་
མགོན་པོ་བཅས་ཀྱི་ཞིང་བཀོད། གཞན་ཡང་རྗེ་རིན་པོ་ཆེ་ལ་འཁོར་དག་པ་
རྣམ་བརྒྱད་ཀྱིས་བསྐོར་བ། ཀུན་མཁྱེན་འཁྲུངས་རབས། གནས་བརྟན་བཅུ་
དྲུག་བཅས་ཀྱི་ཐང་ག་བཞེངས་གྲུབ་བ་དང་། བྱམས་པའི་གཟུགས་གཞུག་ལ་
བཀའ་བསྟན་དང་རྗེ་གསུང་འབུམ་སོགས་པོད་བདུན་བརྒྱ་ལྔ་བཅུ་ལྷག རྗེའི་
དབུ་ལྗོན་དང་ན་བཟའ། རྒྱལ་དབང་བཅུ་བཞི་བའི་དབུ་ལྗོན། ལ་མོའི་རྟེན་
ཁྲོད་ན་བཞུགས་པའི་རྟེན་སྣ་གང་མང་བཞུགས། ལོ་འདིར་ཨ་ཀྱ་རིན་པོ་ཆེ་
དགོན་འདིར་ཕེབས་ནས་ཁོང་རིན་པོ་ཆེར་ཡང་ཡང་གསོལ་བ་བཏབ་པ་ལྟར།
: 216.



བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
སྐུ་འབུམ་དུ་ཕེབས་ཏེ་ཨ་ཀྱ་ཚང་ལ་བསྙེན་རྫོགས་ཀྱི་སྡོམ་པ་ཕུལ།
ཟླ་བཅུ་གཉིས་པའི་ནང་སྐུ་འབུམ་བྱམས་པ་གླིང་དུ་ཀུན་མཁྱེན་རིན་པོ་
ཆེ་དང་། བླ་མ་རྡོ་རྗེ་འཆང་། ཨ་ཀྱ་རིན་པོ་ཆེ། ཆུ་བཟང་ཧོ་ཐོག་ཐུ་སོགས་
མདོ་ཁམས་བསྟན་པའི་གསལ་བྱེད་ཆེན་པོ་དུ་མ་ལྷན་དུ་འདུས་ཏེ་ལ་མོའི་གོང་
ས་མཆོག་གི་སྤྲུལ་བའི་སྐུ་ངོས་འཛིན་གནང་། ཕྱི་ལོར་ལ་མོ་བདེ་ཆེན་དུ་གདན་
སར་བཀོད། དེ་རྗེས་ཞིང་ཆེན་སྲིད་གཞུང་གི་མངགས་བཀོད་ལྟར།ཁོང་རིན་
པོ་ཆེས་ཡོངས་འཛིན་མཛད་དེ་སྤྲུལ་བའི་སྐུ་ལ་རབ་བྱུང་དང་དགེ་ཚུལ་བསྒྲུབས་
རྗེས། ཡབ་རྗེ་བླ་མ་རིན་པོ་ཆེའི་གདན་སར་རྒྱུན་བཞུགས་ཀྱིས། བླ་མ་རིན་
པོ་ཆེའི་མདུན་དུ་དབང་ལུང་མན་ངག་འདོད་དགུར་གསན་བཞེས་གནང་
བཞིན་བཞུགས་སོ།།
དགོན་སྡེ་འདིའི་འཆད་ཉན་གྱི་རིམ་པ་ནི། ལམ་རིམ་འཛིན་གྲྭ་ལ།
བདེ་གསང་འཇིགས་གསུམ་གྱི་ཆོ་ག་ཡོངས་རྫོགས། རབ་གནས། མགོན་
ཆོས། འཇམ་དཔལ་ཞལ་ལུང་། བསྡུས་གྲྭ་བློ་རྟགས། ས་ལམ། གྲུབ་
མཐའ་སོགས་རྫོགས་ནས་བསྐྱེད་རིམ་འཛིན་གྲྭ་འཕར། དེར་དོན་བདུན་ཅུ།
རྟེན་འབྲེལ། རྒྱན་གྱི་བསྡུས་དོན། འདུས་པའི་ས་ལམ། སྔགས་ཀྱི་སྤྱི་དོན་
སོགས་རྫོགས་པ་དང་། ཆོ་ག་གསུམ་གྱི་འདོན་རྟ་ཕྱག་རྒྱ་རོལ་མོ་སོགས་ཕྱག་
ལེན་ཡོངས་རྫོགས་ཕྲ་ཞིབ་ངེས་པར་བྱས་ནས་ད་གཟོད་བཀའ་རིམ་འཛིན་གྲྭ་ལ་
འབུད་དགོས་སོ། ལོ་གཅིག་གི་ཆོས་ཐོག་གི་རིམ་པ་ནི། ཆོ་འཕྲུལ་སྨོན་ལམ་
ཉིན་བཅོ་ལྔ། ཧོར་ཟླ་གཉིས་པའི་ཚེས་གསུམ་ནས་བཅུ་བདུན་བར་དཔྱིད་
ཆོས་དང་བོ། འདི་སྐབས། བསྐྱེད་རིམ་པ་དང་ལམ་རིམ་པ་གཉིས་ལ་དོན་
རྒྱུགས་ནན་མོ་ལེན། ནག་ཟླའི་ཚེས་གསུམ་ནས་བཅུ་བདུན་བར་བདེ་མཆོག་
• 217 •



མང་རའི་ལོ་རྒྱུས།
སྒྲུབ་མཆོད་དང་འབྲེལ་བའི་དཔྱིད་ཆོས་གཉིས་པ། ས་ཟླའི་ཚེས་གསུམ་ནས་
བཅུ་བདུན་བར་དཔྱིད་ཆོས་གསུམ་པ། འདི་དུས་ཚིག་རྒྱུགས་ཞིབ་ལེན་བྱེད།
ལྔ་བའི་ཚེས་གསུམ་ནས་བཅུ་བདུན་པར་དབྱར་ཆོས་དང་བོ། དྲུག་པའི་ཚེས་
བཞི་ནས་གསང་འདུས་སྒྲུབ་མཆོད་ཉིན་བདུན། ཟླ་ངོ་ཕྱེད་དང་གཉིས་ལ་
དབྱར་གནས་ཆོས་ཐོག བརྒྱད་པའི་བཅུ་བདུན་ནས་སྟོན་ཆོས་ཚུགས་ཤིང་།
ལྕགས་མཁར་བ་རྣམས་ཚེས་ཉེར་བརྒྱད་ནས་ཆོས་རྒྱལ་དང་འཇིགས་བྱེད་ཀྱི་
བསྙེན་མཚམས་དང་མཇུག་ཏུ་ཁ་སྐོང་སྦྱིན་སྲེག་ལུག ཉེར་བཞི་ནས་འཇིགས་
བྱེད་དང་ལས་གཤིན་སྦྲགས་ པའི་ལྕགས་མཁར་གྱི་སྒྲུབ་པ་ཚད་ལྡན་བྱེད།
དགུ་བའི་བཅུ་བདུན་ནས་ས་དཀར་ཆོས་ཐོག་ཉིན་བཅོ་ལྔ། བཅུ་གཅིག་པའི་
བཅུ་བདུན་ནས་བཅུ་གཉིས་པའི་བཅུ་བདུན་བར་བསྙེན་པ་དང་དཔེ་མཚམས་
ཅི་རིགས་ལ་བགྲེས་གཞོན་ཚང་མ་བཞུགས། ཆོས་མཚམས་རེ་རེའི་སྐབས་སྐྱོར་
སྦྱོང་ཉིན་བདུན་རེ། དུས་རྒྱུན་སྔ་དྲོ་དཔེ་འཛིན། ཉིན་གུང་དཔེ་ཁྲིད། ཕྱི་
དྲོ་གཤར་སྦྱངས། ནམ་རྒྱུན་དཔེ་ལྟོས་ཀྱིས་དུས་འདའ་བཞིན་བཞུགས་སོ།།
༣. ཐོ་ལེ་དགོན་པ།
ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་ནི། ལ་མོ་གོང་ས་ཐམས་
ཅད་མཁྱེན་པ༧ རྗེ་བཙུན་དགེ་འདུན་བསྟན་འཛིན་ནོར་བུ་དཔལ་བཟང་བོ་
དགུང་ལོ་ཞེ་གསུམ་བཞེས་པ་རབ་བྱུང་བཅོ་ལྔ་བའི་མེ་འབྲུག1916ལོར་ཕྱག་
བཏབ། སྐབས་དེར་སུམ་བྷ་གྲུབ་ཆེན་ཚང་ཞབས་ཞུར་བཞུགས་པར་དགོན་
གནས་བཀའ་འདྲི་གནང་བ་ལ། དཔལ་མགོན་ཞལ་ཐང་ཆིབས་པས་ཆུ་བཞག་
ཤུལ་དེ་བཟང་གསུངས། དེར་ལག་གི་བླ་བསྐོ་བ་དང་ལྟོ་འཕྱེའི་ཐིག ཀུན་
རྫོབ་དང་དོན་དམ་པའི་ས་བསླངས་སོགས་ཕྱག་བཞེས་སུ་བསྟར། དེ་སྔོན་བཱ་
： 218.



བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ཡན་ཁ་སྒང་ནང་སོ་སྡེ་བ་ཕན་ཚུན་མ་མཐུན་པའི་རྐྱེན་གྱིས་ནང་སོའི་ཕྱོགས་
ཁག་ཁྱིམ་ཚང་མང་བོ་ལ་རྨ་འགྲམ་དུ་ཞིང་ས་སྤྲད། ཏ་ཧོ་པ་ནས་འོང་བའི་རྒྱུ་
མི་ཁྱིམ་ཚང་བརྒྱད་ཅུ་ལྷག་ལ་སྒར་གཞུང་ཕྱག་མཛོད་ཆེན་མོ་ཨ་ལགས་བཟོད་
པ་ཚང་གིས་ཞིང་ས་སྤྲད། འདིས་མཚོན་མང་འབལ་བྱ་གསུམ། རབ་འོག་
སོགསཀྱི་ཞིང་ས་བཟང་བོ་ཀུན་ལ་ལྷ་སྡེ་ཞིང་བ་དུད་ཚང་སྟོང་དུ་ཉེ་བ་ཕབ།
སྡེ་བ་རེ་ལ་ཚོ་དཔོན་རེ་བཞག་རྒྱ་ཐོག་གི་ཚོ་དཔོན་ལིས་ཞིས་ཟེར་བ་ཀྱེ་ཕུར་དང་
རབ་འོག་སོགས་ནས་ཤིང་ཆ་འདྲེན་པའི་ལས་དཔོན་དུ་བསྐོས། ཤིང་ཆ་མྱུར་
དུ་ལོངས་གསུངས་པར། རྩིས་ཞིས་ནས། བླ་མ་ཁྱེད་དང་ཆོས་སྐྱོང་དཔལ་
མགོན་གཉིས་ཀྱིས་ གྲོགས་བཟང་བོ་མ་བསྒྲུབ་ན་ངེད་ཚོར་བཀོད་པ་མེད།
ཤིང་ཆ་མཁོ་ཚད་བཅད་ཟིན། ད་ཤྭ་འོད་ཆུ་ཐོག་ཆེན་པོ་ཞིག་གིས་ལ་ལུང་གི་
བཅད་སྡོང་ཐམས་ཅད་ཁུར་ནས་གཞུང་ཆུ་དང་དེ་རྨ་ཆུར་འདྲེས་ན་མྱུར་དུ་
འདྲེན་ཐུབ་ཞུས་པར། ཁོང་ནས། ཁྱོད་ཚོར་ཇི་འདྲའི་འདོད་པ་ཆེ་ཨང་།
འུ་ཅག་ཚང་མས་དཀོན་མཆོག་ལ་གསོལ་བ་འདེབས་གསུངས། དེ་ནས་མ་
འགྱངས་པར་དྲག་ཆར་ཆེན་པོ་ཞིག་བབས་པས་སྡོང་ཤིང་གཅིག་ཀྱང་མ་གོད་
པར་བླངས། ནགས་ནག་རུལ་ནས་མི་བདུན་ཅུས་མ་གཏོགས་མི་ཐེག་པའི་ཀ་
རིང་མང་བོ་མི་ཤུགས་ཀྱིས་བླངས། སྐར་གཞུང་ཚོམས་ཆེན་སུམ་ཐོག་རྒྱུན་ལྔ་
མ་བཟོད་བཀོད་རྨད་དུ་བྱུང་བ་ཞིག་བཞེངས། ཤིང་རིས་ཀྱི་མ་ཕྱི་ཁེར་ཐོག་གི་
གྱན་དང་པོ་ནི། ༧གོང་ས་རིན་པོ་ཆེ་ཉིད་དང་། སྤྱན་གཉིས་པ་ཁོང་གི་སྐུ་
སྤུན་ཨ་བོ་ཐེ་ཇི་འཇིགས་མེད། ཕྱི་ཁྱམས་ཀྱི་རི་མོ་ཞྭ་དམར་པཎྜི་ཏའི་དྲུང་ཡིག་
ཨ་ལགས་འཇུ་ཚང་གིས་བྲིས་པ་རེད། ལ་མོའི་སར་གཞུང་གི་གོ་གནས་དང་
མཐུན་པའི་སྒོ་ཆེན་ཁྱད་མཚར་ཞིག་ཀྱང་བཞེངས་གྲུབ། ཁ་སྒང་ཕྱོགས་ཀྱི་གྲྭ་
• 219 •



མང་རའི་ལོ་རྒྱུས།
བ་མང་བོ་ཡོད་པ་དེས་གཞི་བྱས་ནས་དགེ་འདུན་གྱི་སྡེ་འདི་ཉིད་ཆགས་སོ།།
༧གོང་ས་ཐམས་ཅད་མཁྱེན་པ་ནས་རྟེན་གཙོར་ཐུབ་སྐུ་ལི་མ་མི་ཚད་ཅན་
བདུད་རྩིའི་རྒྱུན་ཡང་ཡང་འབབ་པ་ཞིག་གནང། རྒྱལ་བོ་ར་སྒྲེང་རིན་པོ་ཆེས་
ཚོགས་ཆོས་འགྲིམ་སྐབས་རྒྱུན་བཞིས་རྔོག་ཞྭ་དགོན་འདིར་རྟེན་སྐལ་དུ་སྩལ་བ་
གཟུངས་སུ་བཞུགས་པའི་སངས་རྒྱས་དགེ་འདུན་འཕེལ་རྒྱས་ཀྱི་ཐུབ་སྐུ་མི་ཚད་
ལས་ཆེ་བ་ཞིག་བཞེངས། ཚུལ་འདི་སྐྱབས་རྗེ་བླ་ཁོ་རིན་པོ་ཆེ་ལ་ཞུས་པར།
བྱང་སེམས་དགེ་འདུན་འཕེལ་རྒྱས་ཟེར་བ་ཞིག་བཀའ་འགྱུར་ན་ཡོད་ཀྱང་།
སངས་རྒྱས་དགེ་འདུན་འཕེལ་རྒྱས་ཞེས་པ་ཞིག་ཁོང་གིས་མ་མཐོང་གསུངས།
སྐུ་ཞབས་རྒྱལ་ཚབ་རིན་པོ་ཆེའི་ཐུགས་བཀོད་བཞིན་དྷཱི ཚ་ནས་བཞེངས་ཏེ་སྡེ་
འདིར་གདན་དྲངས་པ་ལགས། ཡང་ཁ་སྒང་གི་མི་ཞིག་བསད་པའི་དགེ་རྩར་
ཚོམས་ཆེན་གྱི་བྱམས་ཆེན་བཞེངས། རིམ་གྱིས་བཀའ་བསྟན་སོགས་རྒྱ་བོད་ཀྱི་
གསུང་རབ་དུ་མ། སྡེ་འདིའི་གྲྭ་བགྲེས་གཙོ་བོ་ཁ་སྒང་ཨ་ཁུ་བྱམས་པ་རྒྱ་མཚོ་
ཆེ་ཆུང་གཉིས་ཀས་ཆོས་དང་སྲིད་ཀྱི་གདུང་ཁུར་ཏེ་རྭ་རྒྱའི་བྱིངས་འདྲེན་རིན་
པོ་གདན་དྲངས་ནས་ཀུན་རིག་གི་ཆོ་ག་ཡོངས་རྫོགས་རྭ་རྒྱའི་ཕྱག་ལེན་བཞིན་
བཙུགས། རྒྱལ་བོ་ར་སྤྲེང་བས། ཆོས་སྐྱོང་མགོན་པོ་ཕྱག་བཞི་བ་ སྟེན།
གསང་བ་འདུས་པའི་སྒྲུབ་མཆོད་ཚུགས་ཞེས་པའི་བཀའ་ཡིག་ལྟར། པཎ་ཤུལ་
དགོན་བཤད་སྒྲུབ་རིན་ཆེན་གླིང་གི་བཤེས་གཉེན་དམ་པ་དགེ་སློབ་བློ་གྲོས་
གདན་ཞུ་བགྱིས་ནས་གསང་བ་འདུས་པའི་སྒྲུབ་མཆོད་བཙུགས། གཞན་
འཇིགས་བྱེད་དང་སྨན་ཆོག་མགོན་ཆོས་རྣམ་ལྔ། དམ་ཅན་བསྐང་གསོ་སོགས་
ཆོ་ག་ཆོས་སྤྱོད་ཀྱི་ཉམས་བཞེས་དམར། སྒར་གཞུང་སྒོ་ཆེན་བསྒྱུར་ཏེ་ཡོངས་
གྲགས་ཀྱི་སྒོ་ཆེན་ཞིག་བཞེངས། དགོན་འདི་ལ་སྒར་གཞུང་ཚོམས་ཆེན་ལས་
· 220 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ལོགས་སུ་འདུ་ཁང་བཞེངས་མེད། སྐུ་ཞབས་ཡི་སྒར་ཚང་ལ་གཟིམ་ཁང་གྱན་
འགའ་བཞེངས་ཡོད། དེ་ཡང་སྐུ་ཞབས་ཡི་སྒར་ཚང་ནི་ནགས་ཀྱའི་རིན་ཆེན་
གྱིས་བཏབ་པའི་རེབ་ཀོང་སེར་རྒྱུའི་ཡི་སྒར་གྱི་རི་ཁྲོད་པའི་གྲས་ཡིན་པས་
མཚན་ཡི་སྒར་ཚང་ཞེས་འབོད། སྔ་ཕྱིར་སྒོ་དམར་བློ་བཟང་རྒྱ་མཚོ་དང་རྗེ་
གསེར་ཁང་བའི་ཞབས་ལ་གཏུགས། རྗེའི་ལམ་རིམ་ཆེན་མོ་ཐུགས་འཛིན་
གནང་། སྐབས་ཤིག་སྐུ་ལུས་ལུས་ལ་མཛེ་ནད་བཞེས་པར་ལམ་རིམ་ཆེན་མོ་
ཚར་སྟོང་ཕྲག་ཁ་ཤས་ཐུགས་ཐོག་ནས་གསུངས་ཏེ་མཛེ་ནད་སྦྱངས། དེ་རྗེས་
མང་རའི་སྨད་དུ་ཕེབས་ནས་རྗེ་དགེ་འདུན་བསྟན་འཛིན་ནོར་བུའི་བཀོད་ཁྱབ་
བཞིན་ཐོ་ལེ་དགོན་གྱི་གདན་ས་བསྐྱངས། དེའི་སྤྲུལ་སྐུ་ཁྲི་ཀར་འཁྲུངས།
དེའི་སྤྲུལ་སྐུ་ད་ལྟའི་བསྟན་ པའི་རྒྱལ་མཚན་འདི་བ་གཅན་ཚར་འཁྲུངས།
ཐར་ཤུལ་ཚང་གིས་ངོས་འཛིན་གནང་། ཐོ་ལེ་དགོན་དུ་ཁྲི་སར་བཀོད། ཐར་
ཤུལ་ཚང་ལས་རབ་བྱུང་དང་དགེ་ཚུལ་བསྒྲུབས། དྷཱཚར་སློབ་གཉེར་གནང་།
ཨ་ལགས་རྡོ་རམས་པ་ཚང་ཡང་དགོན་འདིར་ཕྱག་རྗེས་ཟབ། རབ་རྒྱལ་ཤིང་
གླང་ལོར་དགོན་ས་སྤར་ཏེ་མགུར་འོག་ཏུ་ཆགས། ད་ལྟ་དགེ་སློབ་ངག་དབང་
རྒྱ་མཚོས་ཚན་ཉིད་བཙུགས་ཏེ་ཡར་ལྡན་དུ་འགྲོ་བའི་སྒང་ཡིན་ནོ།། །།
༩.བན་ཤུལ་དགོན་གསར་ཕུན་ཚོགས་བཀྲ་ཤིས་ཆོས་རྫོང་།
བན་ཤུལ་དགོན་གསར་ཕུན་ཚོགས་བཀྲ་ཤིས་ཆོས་རྫོང་ནི། ཐོག་མར་
ཕྱག་འདེབས་པ་པོ༧འཇམ་དབྱངས་བསྟན་འཛིན་རྒྱ་མཚོའམ་ཡོངས་གྲགས་
སུ་ཨ་ལགས་རྒྱ་མཚོ་ཞེས་འབོད་པ་དེ་ཉིད་ཡིན་ལ། ཁོང་ནི་རབ་བྱུང་བཅོ་ལྔ་
བའི་ལྕགས་སྤྲེལ་ལོར(1920ལོ) བན་ཤུལ་དུ་འཁྲུངས་ཤིང་། རྣམ་ཐར་
ལོགས་སུ་གསལ་ལ། རབ་བྱུང་བཅུ་དྲུག་པའི་ས་ཁྱི་ལོར(1958ལོ)བླ་བྲང་
• 221 •



མང་རའི་ལོ་རྒྱུས།
ནས་ཕྱིར་མང་རར་ཕེབས་ཤིང་། སྔར་ཡོད་བན་ཤུལ་སྤྱི་བའི་གྲྭ་བ་རྣམས་རྨང་
གཞི་བྱས་ཏེ་དགོན་པ་འདེབས་པའི་ཉེར་བསྡོགས་ལ་ཞུགས་ཀྱང་། དུས་
འགྱུར་གྱི་དབང་གིས་རེ་འབྲས་དོན་སྨིན་མ་བྱུང་ངོ་། །
རབ་བྱུང་བཅུ་དྲུག་པའི་ལྕགས་བྱ་ལོར(1981ལོ) སྲིད་གཞུང་གི་ཆོག་
མཆན་ཐོབ་པས། དམ་པ་དེ་ཉིད་ཀྱིས། སེམས་ཅན་གྱི་ཕན་བདེ་ནི་རྒྱལ་བའི་
བསྟན་པ་ལས་བྱུང་ཞིང་། བསྟན་པ་རིན་པོ་ཆེ་ཡུན་རིང་དུ་གནས་མིན་དང་དེ་
དར་རྒྱས་འབྱུང་མིན་ནི། དེ་ཉིད་བཤད་སྒྲུབ་ཟུང་གི་སྒོ་ནས་འཛིན་པའི་དགེ་
འདུན་གྱི་སྡེ་ལ་རག་ལས་པར་དགོངས་ནས། རང་གི་ལྷ་སྡེ་བན་ཤུལ་ཚོ་བ་དྲུག་
ནས་གྲྭ་རྒྱུན་བསྡུས་ཤིང་། ཡབ་མེས་གོང་མའི་རིང་ནས་གསོལ་ཅིང་མཆོད་
པའི་སྐྱེས་ལྷ་ཆེན་པོ་ཨ་མྱེས་གླང་ཆེན་གྱི་ལྷ་ཞོལ། ཡན་ལག་བརྒྱད་ལྡན་གྱི་ལྷ་
ཆབ་སྨན་ཆུའི་འགྲམ་ངོགས་སུ། བཟོ་བཀོད་ཕུན་སུམ་ཚོགས་པའི་གཙུག་ལག་
ཁང་དང་མུ་ཏིག་བསྟར་ལ་བརྒྱུས་འདྲའི་གྲྭ་ཤག་བཅས་ཕེབས་ཏེ་བན་ཤུལ་
དགོན་གསར་ཞེས་བྱ་བའི་ཆོས་སྡེ་འདི་ཉིད་གསར་དུ་འདེབས་པར་མཛད་དོ།།
དེ་རྗེས། གནས་ལྔ་རིག་པའི་པཎ་ཊི་ཏ་ཆེན་པོ ༧རུ་མང་ཨ་ཁུ་
བྱམས་པ་འཕྲིན་ལས་ཚང་གདན་དྲངས་ཏེ་གྲྭ་བ་བློ་གསར་བ་རྣམས་ལ་སྒྲ་སྙན་
དངགས་དང་། རྩིས་དཀར་ནག་སོགས་མཛུབ་ཁྲིད་གནང་དུ་བཅུག རབ་
བྱུང་བཅུ་བདུན་པའི་ས་སྦྲུལ་ལོར(1989ལོར）རིགས་དང་དཀྱིལ་འཁོར་རྒྱ་
མཚོའི་མངའ་བདག གངས་ལྗོངས་བསྟན་པའི་གསལ་བྱེད་ཆེན་པོ ༧ལ་
མོའི་ཡོངས་འཛིན་རིན་པོ་ཆེ་མཆོག་ཅི་ལྟར་གསོལ་བ་བཏབ་པ་བཞིན་ཆོས་སྡེ་
འདིར་ཞབས་སོར་འཁོད་པའི་རྫོགས་ལྡན་གྱི་དུས་སྟོན་ ཤར་བར་གྱུར་ཏོ།།
དུས་དེ་ཙ་ན་ཁོང་ནས། དགོན་པ་འདེབས་ས་ཧ་ཅང་བཟང་ཞེས་བསྔགས་
• 222 .



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
བརྗོད་ཀྱི་མེ་ཏོག་འགྲེམ་པར་མཛད་ཅིང་། དགོན་མགོ་ཕུལ་བར་ཡང་ཐུགས་
ཟག་མེད་ཀྱི་བརྩེ་ཆེན་དཀྲིགས་པའི་ཀློང་ནས། ཐར་ཤུལ་དགོན་པ་དང་
དགོན་པ་འདི་གཉིས་ཁྱོད་ཀྱི་དགོན་པ་དང་ངའི་དགོན་པ་ཞེས་ཁྱད་པར་འབྱེད་
རྒྱུ་མེད་གསུངས་ནས་ཕྱིས་འབྱུང་དགོན་འདི་ལ་བརྩེ་གཟིགས་གནང་རྒྱུའི་ཞལ་
བཞེས་དང་། དགོན་པའི་མིང་ལ་ཕུན་ཚོགས་བཀྲ་ཤིས་ཆོས་རྫོང་གླིང་ཞེས་
ཐོགས་གསུངས། དགོན་པ་འདི་ནས་ཉིན་ཁ་ཡར་ལ་བཞུགས་ཤིང་། དབང་
ལུང་མན་ངག་ ཀྱང་ མང་དུ་གནང་། ཡང་། སྒྲ་རིག་སྨྲ་ བའི་དབང་ བོ་
༧སྨད་སོག་ཨ་ཁུ་བཛྲ་ཚང་ཡང་དགོན་འདིར་གདན་ཞུས་བཞིན་ཕེབས་ནས་གྲྭ་
བ་རྣམས་ལ་སྒྲ་རྩིས་ཀྱི་དཔེ་ཁྲིད་ཞིབ་རྒྱས་སུ་སྩལ་ཅིང་། དེ་ཉིད་ཀྱིས་གནང་
བའི་བཀའ་བསྟན་གྱི་པོ་ཏི་གཟུངས་གཞུག་ཏུ་ཕུལ་ཏེ། ༧ཁོང་ཡོངས་འཛིན་
རིན་པོ་ཆེའི་ཐུགས་བཀོད་ལྟར་བྱམས་སྐུ་དང་ཉེ་སྲས་བཅས་ཀྱི་སྨན་སྐུ་བཞེངས་
ཤིང་། སྔར་གྱི་འདུ་ཁང་བྱམས་ཁང་བྱས། དེ་ནས་འདུ་ཁང་གསར་བ་
བཞེངས་པའི་སྦྱོར་བ་བརྩམས་ཏེ ༧ཁོང་ཡོངས་འཛིན་རིན་པོ་ཆེས་ས་ལ་
གཟིགས་ཤིང་རབ་གནས་མཛད། དེའི་ཕྱི་ལོར་བཟོ་བཀོད་འགྲན་ཟླ་བྲལ་བའི་
འདུ་ཁང་ཀ་བ་བཞི་བཅུ་ཅན་ཞིག་ལེགས་པར་བཞེངས་གྲུབ་པོ། འདུལ་
འཛིན་དམ་པ་དཔའ་རིས་ཨ་ཁུ་བསྟན་འཛིན་ཚང་གིས་དགོན་འདིར་དབྱར་
དགག་གསོ་གསུམ་འཛུགས་པར་མཛད་ཅིང་། ལམ་རིམ་ཆེན་མོའི་ཁྲིད་སོགས་
ཀྱང་གནང་། ༧ཡོངས་འཛིན་རིན་པོ་ཆེ་སྐུ་ན་སྨིན་དྲགས་པས་དགོན་འདིར་
རྒྱུན་དུ་ཕེབས་མི་ཐུབ་པའི་རྐྱེན་གྱིས་རེ་ཞིག་ཀླུ་རྩེ་སྐུ་ཕྲེང་གསུམ་པར་དགོན་
འདིར་བདག་སྐྱོང་བྱེད་དགོས་པའི་ཁུར་གཏད་དོ།། དེང་གི་ཆར། ཀླུ་རྩེ་ཚང་
གི་ཐུགས་ཁུར་འོག་གྲྭ་བ་ལྔ་བཅུ་ཙམ་གྱིས་ཀུན་རིག་དང་འཇིགས་བྱེད་ཀྱི་སྒྲུབ་
•223.



མང་རའི་ལོ་རྒྱུས།
མཆོད་སོགས་རྒྱ་ལོའི་སྨོན་ལམ་ཉིན་བཅོ་ལྔ་དང་བཞི་བའི་སྨྱུང་གནས། དྲུག་
པའི་དུས་བཟང། དབྱར་གནས། བཅུ་བའི་ལྔ་མཆོད་སོགས་འཆར་ཅན་
ལྟར་ཚོགས་ཏེ་གཙང་དགོན་གྱི་ཆོས་སྤྱོད་ཀྱི་རིམ་པ་ལྟར་སྒྲུབ་བཞིན་པ་བཅས།
མདོར་ན་བཤད་སྒྲུབ་འཁོར་ལོ་གསུམ་གྱི་བྱ་བས་ཐུབ་བསྟན་རིན་པོ་ཆེ་བླ་རུ་
འདེགས་པའི་ཐབས་ལ་བརྩོན་བཞིན་བཞུགས་སོ།།
༥.ཀ་རྒྱ་དགོན་ཕུན་ཚོགས་ཆོས་གླིང་།
དེ་ཡང་དགོན་སྡེ་འདི་ཐོག་མར་འདེབས་པའི་ལས་ཀྱི་བྱེད་པ་པོ་ནི། ཨ་
ལགས་སྤོས་མདུད་བློ་བཟང་ཐུབ་བསྟན་རྒྱ་མཚོ་ཡིན་ལ། འདི་ཉིད་རབ་བྱུང་
བཅོ་ལྔ་བའི་ལྕགས་བྱ་ལོར(1921ལོ)ཀ་རྒྱ་ནས་འཁྲུངས་། དགུང་ལོ་དྲུག་
གི་ཐོག་ལ་མོ་བདུན་པས་སྐུ་གོང་མའི་ཡང་སྲིད་དུ་ངོས་འཛིན་གནང་། དགུང་
ལོ་བརྒྱད་ཀྱི་ཐོག་ཐར་ཤུལ་རིན་པོ་ཆེ་ལས་ཚིགས་སྔ་མ་རབ་བྱུང་དང་དགེ་ཚུལ་
གྱི་སྡོམ་པ་དཀྱུས་གཅིག་ཏུ་མནོས། རྗེ་དེ་ཉིད་དང་རྭ་ཚང་ཨ་ཁུ་ཆེ་ཆུང་སོགས་
ལས་དབང་ལུང་མན་ངག་མང་དུ་གསན། རབ་བྱུང་བཅུ་དྲུག་པའི་ས་གླང་
ལོར(1949ལོ)ཐར་ཤུལ་རྣམ་དག་ཁྲིམས་ལྡན་གླིང་དུ་ཚོགས་ཞུགས་གནང་།
གྲུབ་པའི་གོ་འཕང་མཐོན་པོར་གཤེགས་ཤིང་། ལུགས་གཉིས་ཀྱི་འཕྲིན་ལས་
ནམ་མཁའ་དང་མཉམ་པོར་འཕེལ་བཞིན་པ་འདིའོ།།
དམ་པ་དེ་ཉིད་ཀྱིས་དགོན་སྡེ་འདི་ཇི་ལྟར་ཕྱག་བཏབ་པའི་ཚུལ་ནི།སྔོན་
སྔགས་སའི་དགེ་བཤེས་པད་གྲགས་བྱ་བས་པཎ་ཆེན་ཆོས་ཀྱི་ཉི་མར། ངས་
མང་རའི་སྨད་ནས་དགོན་པ་ཞིག་འདེབས་རྩིས་ཡོད་པས་དགོན་ས་གང་འགབ་
ཞུས་པར། ཞལ་ནས། ཁྱོད་རང་གིས་འདེབས་མི་ཐུབ་མོད། མ་འོངས་པ་ན་
གནས་ཆུང་བསྟེན་པའི་སྐྱེས་བུ་དམ་པ་ཞིག་གིས་ཆུ་བཟང་སྟག་རྫོང་ཀླད་ནས་
• 224 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
དགོན་པ་ཞིག་འདེབས་ངེས་གསུངས། རྗེས་སུ་པད་གྲགས་ཚང་སྐུ་འབུམ་དུ་
སོང་ནས་གནས་ཆུང་བསྟེན་རྗེས། སྟག་རྫོང་ཀླད་ནས་དགོན་པ་ཞིག་གི་གཞི་
བཏང་བས་ གྲྭ་ བ་ བཅུ་ ཙམ་ འདུས་ ཀྱང་ བརྟན་ ཆགས་ སུ་ གནས་ མ་ ཐུབ།
གནས་ཆུང་ བསྟེན་པའི་སྐྱེས་བུ་ནི་གྲུབ་ དབང་ སྤོས་ མདུད་ཚང་ཡིན་ནོ།།
སྐབས་ཤིག་རྡོ་མཁར་མཚམས་པས་དངུལ་ཀོང་ཆེ་ལེགས་ཤིག་རང་གི་ཚ་བོ་ལ་
བྱིན་ནས་མ་འོངས་པ་ན་སྤོས་མདུད་རིན་པོ་ཆེས་ས་འདིར་དགོན་པ་ཞིག་
འདེབས་པར་ངེས་པས། དེ་དུས་འདི་དེའི་རྟེན་སྐལ་དུ་ཞོག་གསུངས་པ་རིག་
གསར་སྐབས་སྦས་སྐུང་བྱས་ཏེ། རྗེས་སུ་དགོན་པའི་འདུ་ཁང་ཆུང་ག
བཞེངས་དུས་དེའི་རྟེན་སྐལ་དུ་བཞག ལྕགས་བྱ་ལོར(1981ལོ)དགོན་པ་
འདི་གསར་བཞེངས་ཀྱི་དབུ་ཚུགས་ཏེ། ཨ་ཁུ་ཆོས་ལྡན་ཚང་གིས་དགོན་པའི་
ཤུལ་དུ་ས་བདག་ལྟོ་འཕྱེའི་ཐིག་གདབ་ཅིང་། སྐུ་འབུམ་དགེ་བཤེས་རིན་པོ་ཆེ
༧བློ་བཟང་འཇམ་དབྱངས་བསྟན་པ་རབ་རྒྱས་ཚང་འདིར་ཕེབས་ནས་ཚེ་ལྷ་
རྣམ་གསུམ་གྱི་གཟུངས་སོགས་ཀྱི་ལུང་དུ་མ་གནང་། འཇིམ་སྐུ་རྣམས་ལ་
གཟུངས་གཞུག་ཕུལ། གཞན་ཨ་ཁུ་ཆོས་ལྡན་ཚང་གིས་ཀྱང་མཁའ་སྤྱོད་མ་
དང་དུར་བདག་སོགས་ཀྱི་དབང་ལུང་མང་བོ་གནང་། ཁྱབ་བདག་འཁོར་
ལོའི་མགོན་པོ ༧ཁོང་ཡོངས་འཛིན་བློ་བཟང་མཁས་གྲུབ་རྒྱ་མཚོ་མཆོག་
གདན་ཞུས་བཞིན་དགོན་འདིར་ལན་གཉིས་ཙམ་ཕེབས་ཤིང་། ཐེངས་སྔོན་
མར་ཐུགས་རྗེ་ཆེན་པོའི་དབང་དང་། བསྒྲུབ་བྱ་འགའ་ཞིག་རབ་བྱུང་གི་རྟེན་
ལ་བཀོད། རྗེས་མར་གདུགས་དཀར་གྱི་དབང་དང་། གུང་ཐང་སྐྱབས་ཁྲིད།
ལམ་རིམ་ཉམས་མགུར་སོགས་སྨིན་བྱེད་དབང་དང་གྲོལ་བྱེད་ཁྲིད། རྒྱབ་
བསྟེན་ལུང་དང་བཅས་པའི་ཆོས་ཆར་འདོད་དགུར་ཕབ། འདུ་ཁང་ཆེ་ཆུང་
• 225 •



མང་རའི་ལོ་རྒྱུས།
ལ་རབ་གནས་མཛད།
དགེ་བའི་བཤེས་གཉེན་དཔའ་རིས་ཨ་ཁུ་བསྟན་འཛིན་ཚང་དགོན་འདི་
གར་ལན་མང་བོར་ཕེབས་ཏེ་གཞི་གསུམ་གྱི་ཕྱག་ལེན་ངོས་གཙང་བཙུགས་ཤིང་
ལམ་རིམ་འཇམ་དཔལ་ཞལ་ལུང་། སྐྱབས་ཁྲིད། བསེ་བསྡུས་གྲྭ་བཅས་ཀྱི་
ཁྲིད་སྔ་ཕྱིར་གནང་བས་འདིར་བཀའ་དྲིན་ཤིན་ཏུ་ཆེ། ལ་མོའི་གོང་ས་རིན་པོ་
ཆེ༧བློ་བཟང་ལུང་རིགས་བསྟན་པ་རྒྱ་མཚོ་མཆོག་ཀྱང་དགོན་འདིར་ཐེངས་
གཉིས་ལ་ཞབས་སོར་བཀོད། གཡེར་གཤོང་སྤྲུལ་བའི་སྐུ་རིན་པོ་ཆེ་ཡང་
དགོན་འདིར་ཕེབས་གནང་མཛད་ཅིང་རབ་གནས་གནང་། །
ཀུན་གཟིགས་སྣང་མཐའི་ཟློས་གར་པཎ་ཆེན་ཐམས་ཅད་མཁྱེན་པ་༧བློ་
བཟང་འཕྲིན་ལས་ལྷུན་འགྲུབ་ཆོས་ཀྱི་རྒྱལ་ མཚན་མཚོ་ལྷོར་ཕེབས་དུས།
དགོན་པ་འདིར་རྟེན་སྐལ་དུ་༧གོང་ས་སྐུ་ཕྲེང་བཅུ་བའི་ཕྱག་ཕྲེང་གནང་།
དགོན་པ་འདིའི་དགོན་མགོ་༧ཁོང་ཡོངས་འཛིན་ཚང་ལ་ཕུལ་ཡོད་སྟབས་ཁོང་
ནས། རང་གི་གདན་ས་དང་ཁྱད་མེད་ཀྱི་ཐུགས་ཁུར་དང་བརྩེ་གཟིགས་
གནང་བའི་བཀའ་དྲིན་བླ་ན་མེད། སྔ་ཕྱིར་གཙུག་ལག་ཁང་ནང་རྟེན་དང་
བཅས་པ་བཞེངས་སྐབས་ཐུགས་བཀོད་བློས་མི་འཆུན་པ་གནང་། དགོན་པ་
འདིར་སྐུ་གསུང་ཐུགས་རྟེན་སྐོར་ལ། འདུ་ཁང་གྱན་སུམ་ཅུ་ཅན་གྱི་དབུས་སུ་
རྗེབླ་མ་འཁོར་དག་པ་རྣམ་བརྒྱད་ཀྱིས་བསྐོར་བའི་གྱན་ཐང་དང་གཡས་སུ་
འཇིགས་བྱེད་དང་འོད་དཔག་མེད། གནས་བཅུ་སོགས་ཀྱི་གྱན་ཐང་དང་།
གཡོན་དུ་གསང་འདུས་དང་མཁའ་སྤྱོད་མ་སོགས་ཀྱི་གྱན་ཐང་། ཀུན་དགའ་
ར་བའི་ནང་རྗེ་རིན་པོ་ཆེ་དང་མི་འཁྲུག་པ། བྱམས་པ་སྟོང་སྐུ། སངས་རྒྱས་
སྟོང་སྐུ། སྒྲོལ་མའི་སྟོང་སྐུ་སོགས་བྱིན་རླབས་ཀྱི་དྲི་ངད་ལྡང་བའི་སྐུ་གསུང་
• 226 .



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ཐུགས་རྟེན་བགྲང་ལས་འདས་པ་བཞུགས་སོ།། ཆོ་ག་ཆོས་སྤྱོད་ཀྱི་རིམ་པ་ནི།
བཞི་བའི་སྐུང་ཆེན་དང་དྲུག་པའི་མཆོད་པ། བརྒྱད་པའི་སྒྲུབ་མཆོད། བཅུ་
བའི་ལྔ་མཆོད། གཉིས་པའི་ཁྲོས་ནག་སོགས་མདོར་ན་ཆོས་སྤྱོད་རྣམ་པ་
བཅུའི་ཡོ་ལང་ལོ་རེ་ནས་ལོ་རེར་གོང་འཕེལ་དུ་འགྲོ་བཞིན་པ་ལགས་སོ།།
༦.ཨེ་ཝཾ་ མཁའ་སྤྱོད་གྲུབ་པའི་གུར་ཁང་།
མང་རའི་མཁའ་འགྲོ་མའི་གནས་ཁང་ངམ་མཚམས་ཁང་དུ་གྲགས་པ་
ཨེ་ཝཾ་མཁའ་སྤྱོད་གྲུབ་པའི་གུར་ཁང་ནི། མང་རའི་མཁའ་འགྲོ་མ་བརྒྱ་རྩ་
བརྒྱད་དུ་གྲགས་པའི་བྲག་རིའི་ལྷོ་ངོས་སུ་ཡོད་ཅིང་། འཛམ་གླིང་ན་ཆེ་བའི་
རིག་སྔགས་མཁན་སློབ་དཔོན་པདྨ་འབྱུང་གནས་ཀྱིས་བྱིན་གྱིས་བརླབས་པའི་
གནས་ཤིག་ཡིན་པར་བཤད་ལ། སྔོན་ཆད་འདིར་མང་ར་བ་སེང་གེ་རྒྱལ་
མཚན་སོགས་སྒྲུབ་པ་སྙིང་བོར་བྱེད་པའི་སྐྱེས་བུ་མང་བོ་བཞུགས་པར་གྲགས།
རབ་བྱུང་བཅུ་དྲུག་པའི་ཤིང་ཁྱི་ལོ་སྟེ་སྤྱི་ལོ་1934 ལོར། ཡབ་རྗེ་ཆོས་ཀྱི་རྒྱལ་
བོ༧ལ་མོའི་ཡོངས་འཛིན་རིན་པོ་ཆེ་མཆོག་དགུང་གྲངས་ཉེར་བདུན་དུ་སོན་
པའི་དུས། གནས་ཁང་འདི་ནས་ཟླ་ངོ་གསུམ་ལྷག་ལ་དཔལ་འཁོར་ལོ་སྡོམ་པ་
དང་ན་རོ་མཁའ་སྤྱོད་མའི་བསྙེན་མཚམས་ལ་བཞུགས་ནས་གནས་མཆོག་འདི་
སླར་ཡང་བྱིན་གྱིས་བརླབས་པ་དང་། ཐུན་མཚམས་ཤིག་ཏུ། སྲིད་ན་སྙན་
འཇེབས་ཀྱི་སྒྲ་དབྱངས་མཆིས་སོ་ཅོག་གི་ཉིང་བཅུད་གཅིག་ཏུ་བསྡུས་འདྲའི་
ལྗགས་རྩོམ། ཨེ་ཝཾ་ བདེ་སྟོང་བདུད་རྩིས་རབ་མྱོས་པའི།། མཁའ་ སྤྱོད་
གྲུབ་པའི་དཔལ་མོ་བརྒྱ་རྩ་བརྒྱད།། རོལ་བའི་གུར་ཁང་གཟི་བྱིན་འབར་བ་
འདིས།། ཨོ་ཊི་ཡ་ནའི་ཁེངས་པ་རྣམ་པར་འཕྲོག། ཅེས་གནས་བསྟོད་དང་
སྦྲགས་སྒྲུབ་ཕུག་འདི་ལ“ཨེ་ཝཾ་མཁའ་སྤྱོད་གྲུབ་པའི་གུར་ཁང”ཞེས་མཚན་
• 227 •



མང་རའི་ལོ་རྒྱུས།
ཡང་གསོལ་བར་མཛད་དོ།། སྔོན་ཆད་གནས་ཁང་འདིར་ཐག་པས་ཡོབ་ཆེན་
ལྟ་བུ་བཟོས་ནས་སོང་ན་མ་གཏོགས་རང་དགར་ཐར་དཀའ་བར་བཤད་ཀྱང་།
ད་ལྟ་ཐེམ་རྐས་ཅན་གྱི་རྐང་ལམ་ཕྲ་མོ་ཞིག་ལས་ཡོད། སྤྱི་ལོ་1997 ལོར་
བསོད་ནམས་སྟོབས་ཀྱིས་ཕྱུག་པའི་དད་ལྡན་འགའ་ཞིག་གིས་གནས་ཁང་
འདིར་ཞིག་གསོ་དང་ལྷ་ཁང་གི་རྣམ་པར་བསྒྱུར་རྒྱུའི་ལས་འགོ་བརྩམས་ཏེ།
ལོ་ངོ་གཉིས་རིང་འབད་འབུངས་བགྱིས་མཐར་ལེགས་པར་གྲུབ་སྟེ་ས་འདིའི་སྐྱེ་
བོ་རྣམས་ཀྱི་བསོད་ནམས་ཀྱི་མཆོད་སྡོང་དུ་གྱུར་ཏོ།། སྔར་གྱི་སྒྲུབ་ཕུག་དངོས་
ནི་ལྷ་ཁང་གི་ཕུག་ཏུ་ཀུན་དགའ་ར་བའི་ཚུལ་དུ་ཡོད་ཅིང་། ནང་རྟེན་གྱི་གཙོ་
བོར་རྗེ་བདག་ཉིད་ཆེན་པོའི་སྐུ་འདྲ་དང་། གཡས་གཡོན་དང་སྟེང་འོག་
སོགས་ན་བྱམས་འཇམ་དབྱངས་དང་རྒྱལ་དབང་བཅུ་བཞི་བ། ལ་མོ་སྐུ་གོང་
མ། ༧ཡོངས་འཛིན་རིན་པོ་ཆེ། སྐུ་འབུམ་དགེ་བཤེས་ཚང་སོགས་ཀྱི་བླ་སྐུ་
དང་། སྟོན་པ་ཐུགས་རྗེ་ཅན་དང་སློབ་དཔོན་པདྨ། ན་རོ་མཁའ་སྤྱོད་མ་
སོགས་ཀྱི་འཇིམ་སྐུ་བྱིན་ལྡན་དུ་མ་ཚར་དུ་དངར་བར་བཞུགས་ཤིང་། དེ་དག་
གི་གཟུངས་གཞུག་ཏུ་བླ་བྲང་ཨ་ལགས་རིན་པོ་ཆེའི་དབུ་སྐྲ་སོགས་རྟེན་འདུས་
སྣ་མང་རིན་ཐང་བྲལ་བ་མང་བོ་བཞུགས་པ་དང་། གསུང་རྟེན་ལ་རྒྱལ་བའི་
ཡུམ་ཆེན་མོ་དག་ཚར་གཅིག་དང་ཐར་བ་ཆེན་པོའི་མདོའི་འཁོར་ལོ་གཅིག་
བཅས། ༧བླ་མ་ཡོངས་འཛིན་རིན་པོ་ཆེ་མཆོག་གི་ཐུགས་བཀོད་ཇི་ལྟ་བ་
བཞིན་བཞེངས་གྲུབ་ རྗེས༧ཁོང་རིན་པོ་ཆེ་དགུང་གྲངས་དགུ་བཅུའི་ཐོག་
ཞབས་སོར་ གནས་ཁང་འདིར་བཀོད་དེ་རབ་ ཏུ་ གནས་ པར་ མཛད་ ཅིང་།
གནས་ཁང་འདི་ཉིད་དུ་མཁའ་སྤྱོད་མའི་སྨིན་བྱེད་དབང་སོགས་ཀྱི་ཆོས་ཆར་
འཇོ་བར་བྱས་ལ། འདིར་ཞག་བཞུགས་གནང་བའི་སྔ་དགོང་གཉིས་ལ་གནས་
• 228 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
ཁང་གི་བར་སྣང་དུ་འཇའ་ཚོན་བརྩེགས་མར་ཤར་བ་ནི། གཅམ་བུའི་ཟོལ་
བསྟོད་དང་དངོས་མེད་སྒྲོ་འདོགས་མ་ཡིན་པར་དེར་འདུས་དད་ལྡན་ཀུན་གྱི་
མིག་གི་དགའ་སྟོན་དུ་གྱུར་ཅིང་། སྐབས་དེར་བླངས་བའི་འདྲ་པར་ཞིག་ཀྱང་
བདག་གིས་སྐུའི་མདུན་ན་འདོན་དག་གི་ལག་ནས་དངོས་སུ་མཇལ་མྱོང་།
གཞན་ཡང་སྒྲུབ་ཕུག་འདིའི་མདུན་ཐད་ཀྱི་མང་འགྲམ་ན་ཆགས་པའི་ལོ་བ་ཞོལ་
མའི་སྡེ་དཀྱིལ་ན་བྱང་ཆུབ་མཆོད་རྟེན་ཅིག་དཀར་བོང་ངེར་བརྗིད་ཅིང་། དེ་
དང་རྒྱུང་ཁད་མི་རིང་བའི་ཤར་ཕྱོགས་སུ་རྒྱལ་དབང་བསྐལ་བཟང་རྒྱ་མཚོའི་
བཞུགས་ཁྲི་ཡོད་ཅིང་། 1992 ལོར་བཞུགས་ཁྲིའི་སྟེང་དུ་མཆོད་རྟེན་ཅིག་
གསར་དུ་བཞེངས་རྒྱུའི་སྦྱོར་བ་བརྩམས་ཏེ་ལོ་བ་ཞོལ་མའི་མི་འཇོན་ཐང་ཅན་
འགའ་ཞིག་གིས་གཙོ་འགན་ཁུར་ཅིང་། མང་གཞུང་སྤྱིའི་མི་སྐྱ་ཕོ་མོ་རྣམས་
ཀྱིས་དགའ་དད་སྤྲོ་གསུམ་ གྱིས་ནུས་ཤུགས་ཡོད་རྒུ་རྩལ་དུ་བཏོན་མཐར་
1994 ལོར་ཁྲི་གདན་ཟུར་གྱི་གླིང་མུས་ཞེ་དགུ་ཅན་གྱི་བྱང་ཆུབ་མཆོད་རྟེན་
ཅིག་ལེགས་པར་བཞེངས་གྲུབ་པོ། ནང་རྟེན་གྱི་གཙོ་བོ༧ལ་མོ་ཡོངས་འཛིན་
རིན་པོ་ཆེས་གནང་བའི་རྗེའི་སྔགས་རིམ་ཆེན་མོ་དང་ཁོང་ཉིད་ཀྱི་དབུ་སྐྲ།
རྒྱལ་བའི་བཀའ་བསྟན་རྣམ་གཉིས། ཡུམ་དག་ཚར་གཅིག རྗེ་ཡབ་སྲས་
གསུམ་གྱི་བཀའ་འབུམ་སོགས་གསུང་རྟེན་དུམ་ཚན་ཁག་བརྒྱད་བརྒྱ་ལྷག་དང་།
གཞན་ཡང་སངས་རྒྱས་གསེར་བཟང་གི་འབུམ་སྐུ་བཞི་དང་སློབ་དཔོན་དང་
སྒྲོལ་མའི་འབུམ་སྐུ་བརྒྱ་དང་སུམ་ཅུ་བཅས་བཞུགས་ཤིང་། འདིའི་སྔ་ཕྱིའི་
ལས་རིམ་ཐམས་ཅད༧ཁོང་ཡོངས་འཛིན་རྡོ་རྗེ་འཆང་གི་བཀའ་བཀོད་བཞིན་
བསྒྲུབས་ཏེ་ལེགས་འགྲུབ་བྱུང་རྗེས། ༧ཁོང་ཚང་སྐུ་དངོས་སུ་ཕེབས་ཏེ་རབ་
གནས་གནང་ཞིང་། དད་ལྡན་རྣམས་ཀྱི་འདུན་མོས་ལྟར་འཕགས་མཆོག་
• 229 .



མང་རའི་ལོ་རྒྱུས།
ཐུགས་རྗེ་ཆེན་པོའི་དབང་སྐུར་ཡང་བསྩལ་གནང་མཛད་དོ།།
༧. གོང་བའི་བྲག་སེར་ལབ་ཙེ།
འདིར་སྡེ་བཞིའི་མངའ་ཐང་དགུང་ལ་མཉམ་པའི་གོང་བ་སྡེ་བས་བྲག་
སེར་བཀྲ་ཤིས་ལྷ་སྒང་དུ་སྐྱེས་ལྷ་ཨ་མྱེས་བྲག་དཀར་གྱི་ལབ་ཙེ་བསྟད་བའི་ལོ་
རྒྱུས་མདོར་བསྡུས་ནས་བཤད་པ་ལ་གཉིས། དང་བོ་ལབ་ཙེ་སྤྱིའི་བྱུང་བ་མདོ
ཙམ་གླེང་བ་ལ། དེ་ཡང་ལབ་ཙེ་ཞེས་པ་ནི་ཞང་ཞུང་གི་སྐད་ཡིན་པར་གྲགས་
ཤིང་། ལབ་ཙེ་བྱུང་ཚུལ་ལ། གདོད་མའི་བོན་ཆོས་ཀྱི་ལྷ་གསོལ་བའི་ཆོ་ག་
ཞིག་མི་རབས་ནས་མི་རབས་བར་རྒྱུན་འབྱམས་སུ་གྱུར་ཏེ། མཐར་ཡུལ་སྲོལ་
གོམས་འདྲིས་སུ་གྱུར་ནས་སྤྲོ་སྣང་ལྡན་པའི་དམངས་སྲོལ་ཞིག་ཏུ་རིམ་འགྱུར་
བྱུང་བ་དང་། ཡང་སྔོན་དུས་ཡུལ་ལུང་ཕན་ཚུན་བར་དམག་བརྒྱབ་སྟེ་ཅིག་
ཤོས་ཀྱིས་རྒྱལ་ཁ་བླངས་ཚེ། དེས་ས་འབུར་སོགས་ཀྱི་སྟེང་དུ་མདའ་མདུང་
མང་བོ་ལྷན་གཅིག་ཏུ་བཙུགས་ནས། ཀི་བསྭོ་དང་ལྷ་རྒྱལ་འཐེན་བཞིན་སྐོར་
བ་རྒྱག་པའི་སྲོལ་དེ་ད་ལྟའི་ལབ་ཙེ་བསྟོད་པའི་དམངས་སྲོལ་དུ་འཕེལ་འགྱུར་
བྱུང་བ་དང་གཉིས་ལས། ལབ་ཙེའི་བརྡ་ཆད་ཀྱི་གོ་དོན་ལ་དཔྱད་ན་སྔ་མ་ཡང་
དག་པར་བསམས་སོ།། གཉིས་བ་འབལ་མང་རའི་སྤྱི་སྒང་བྲག་སེར་དུ་གོང་བ་
སྡེ་བས་བྲག་དཀར་གྱི་ལབ་ཙེ་བསྟད་པའི་བྱུང་བ་བྱེ་བྲག་ཏུ་བཤད་པ་ལ། སྦྱོར་
བ། དངོས་གཞི། མཇུག་གི་ལས་རིམ་དང་གསུམ་ལས། དང་པོ་ནི། སྔོན་
ཨ་རིག་སངས་རྒྱས་སྐྱབས་ཀྱི་རིང་ནས་བཟུང་བྲག་དཀར་འདི་ལ་དཀར་གསུམ་
མངར་གསུམ་གྱིས་མཆོད་ཅིང་སྐྱིད་སྡུག་ལེགས་ཉེས་ཞུ་ས་དང་། ལྷག་པར་དུ་
ཀླུ་ཚང་གིས་མི་རབས་ཚ་རྒྱུད་དུ་རང་གི་སྐྱེས་ལྷར་བཀུར་བ་དང་། བྲག་དཀར་
རང་གི་རྫ་རྒྱུད་དུ་ཆེས་སྔ་མོ་ནས་ལབ་ཙེ་ཞིག་བསྟད་ཡོད་ཀྱང་ཡ་ང་བའི་ཆབ་
• 230 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
སྲིད་ཀྱི་དུས་འགྱུར་ཁྲོད་རྨེག་མེད་དུ་བཏང་ཞིང་། ད་ལྟ་བསྟོད་བསམ་ཀྱང་
རྒྱང་ཐག་རིང་བ་དང་ས་འགབ་བཙན་པ། འགྲིམ་འགྲུལ་སྟབས་མི་བདེ་བ་
སོགས་རྒྱུ་རྐྱེན་དུ་མ་འདུས་པ་ལས། གོང་བ་སུག་སྐོར་གཙོས་ཀླུ་ཚང་གི་ཚེ་རྒུ་
རྣམས་གཅིག་ཏུ་བགྲོས་བས་ལབ་ཙེ་གནས་ཡུལ་སྤར་རྒྱུར་གྲོས་འཆམས་ཏེ། །
ངུར་སྨྲིག་འཆང་པའི་སེམས་དཔའ་ཆེན་པོ་༧ཆོས་རྗེ་རིན་པོ་ཆེ་དཔལ་བཟང་བོ་
མཆོག་དང་། རིགས་བརྒྱའི་ཁྱབ་བདག་རྡོ་རྗེ་འཆང་ཆེན་པོ་༧ལ་མོའི་ཡོངས་
འཛིན་རིན་པོ་ཆེ་རྣམ་གཉིས་ལ་ལབ་ཙེ་གསར་བསྟོད་ཀྱི་གནས་ཡུལ་ལུང་དུ་
བསྟན་དགོས་ཀྱི་གསོལ་བ་དུས་ཡུན་རིང་པོའི་བར་དུ་ཡང་ཡང་བཏབ་པའི་
མཐར། ཁོང་རྣམ་གཉིས་ཐུགས་ཟག་པ་མེད་པའི་དགོངས་བ་གཅིག་ཏུ་འདྲེས་
པའི་ཀློང་ནས་ལབ་ཙེའི་གནས་ཡུལ་འབལ་མང་རའི་མཚམས་ཀྱི་བྲག་སེར་བཀྲ་
ཤིས་ལྷ་སྒང་དུ་ལེགས་པའི་བརྟག་འབྲས་བབས་སོ།། དེ་རྗེས་ཁོང་རྣམ་གཉིས་
ཀྱིས་ཐུགས་བཀོད་ཇི་ལྟར་གནང་བ་དེ་ལྟར་དུ་ལབ་རྩེ་གསར་བསྟོད་ཀྱི་སྦྱོར་
པའི་ལས་རིམ་དངོས་སུ་འགོ་བརྩམས་སོ།།
དེ་ཡང་སྔོན་བྲག་སེར་གྱི་དབུ་རྩེར་རྙེ་སྐུ་གོང་མས་བཙུགས་པའི་དར་
ཤིང་ཞིག་ཡོད་པ་དང་དེ་རྗེས་གོང་བ་སྡེ་བས་སྔོན་གྱི་དར་ཤིང་དེའི་རྒྱུན་བསྲིང་
པའི་ཕྱིར་དུ་སྔ་ཕྱིར་དར་ཤིང་མང་པོ་བཙུགས་པ་དང་། སྔོན་སྐྱེས་བུ་དམ་པ་
དུ་མ་ཞིག་གནས་འདི་བརྒྱུད་ནས་ཕེབས་སྐབས། ཕ་གིའི་རི་གན་གྱི་མིང་ལ་ཅི་
ཟེར། སུའི་བདག་པོ་རྒྱག་གིན་ཡོད། རི་གན་ནི་མོ་རི་འཕྱོར་ཉམས་ཆེ་བ།
དབྱིབས་ལེགས་པ། ལྟ་ན་སྡུག་པ་ཞིག་འདུག་པ་དང་། རི་གན་གྱིས་དགོན་
སྡེ་དང་གྲྭ་བཙུན། མི་ སྡེ་ སོགས་ གཞི་ཆེན་ པོར་མགོན་སྐྱབས་བྱེད་པས།
བདག་དམ་ལེགས་པོ་བྱས་ན་བཟང་། ཞེས་གསུང་ཕེབས་པའི་ལོ་རྒྱུས་མང་དུ་
• 231 •



མང་རའི་ལོ་རྒྱུས།
སྣང་ཡང་འདིར་ཡིག་ཚོགས་ལ་འཇིགས་ཏེ་མ་བྲིས་སོ།།
དེ་ལྟ་བུའི་བྲག་སེར་བཀྲ་ཤིས་ལྷ་སྒང་འདི་ནི་སྤྱིར་ས་དབྱིབས་ཀྱི་ཐད་
ནས་བཤད་ན་ཡང་། ཤར་དུ་གཉིས་འཐུང་འཕྲེད་དུ་ཉལ་འདྲའི་གླང་ཆེན་རྫ་
རི་དང་དར་དཀར་གྱི་ཡོལ་བ་དགུང་དུ་བྲེས་འདྲའི་བྲག་དཀར་མཆེད་གསུམ།
རྒྱུད་ཀྱི་ཐོག་ལྷ་རྩེ་གསུམ། སྒེའུ་ཡི་ལྷ་མོ་སྤུན་གསུམ་དང་། མོ་ཁྱོག་ཨ་མ་སྨུག་
རི་མ། གཞན་ཡང་ན་ཆུང་ སྤུན་ གསུམ་ དང་། ལྷ་ ལྕམ་དེལ་ དཀར་མ།
བཀའགདམས་གླེགས་བམ་ལས། ས་རྩེ་བརྒྱུད་ལུང་བ་ཕྱོགས་སུ་གྱེས། ཀྱེ་
འཁོར་ལོ་རྩིབས་བརྒྱད་ཕིབས་པ་འདྲ། ཞེས་ལུང་བསྟན་པའི་ནང་ཚན་བྱ་
དར་དགོ་རྩེ། འབལ་གྱི་མཐོན་པོ་བཅུ་གསུམ་གྱི་ཡ་གྱལ་བཱ་ཡན་གཡུ་ཐོད་
མཐོན་པོ། ལྷོ་ཕྱོགས་སུ་ངུར་སྨྲིག་ཆོས་གོས་འཆང་བའི་དགེ་སྦྱོང་གྲལ་དུ་
འཁོད་འདྲའི་ངང་ཚང་གཡུ་སྒོང་དང་ཟི་མའི་དམག་དཔོན་མཐོན་པོ། ལྷ་
ལྕམ་སྙན་མོ་གཡུ་རལ་ཅན། ནུབ་ཕྱོགས་ན་རྒྱལ་ཀུན་གསང་པའི་བདག་པོ་
༧ལ་མོ་སྐུ་ཕྲེང་རིམ་བྱོན་གྱི་སྐྱེས་ལྷ་དང་མཐོན་པོ་བཅུ་གསུམ་གྱི་ནང་ཚན་ཁེ་
རབ་དཔག་ཆེན་མཐོན་པོ་དང་ས་ཡི་ཚངས་བ་གདན་ལ་འཁོད་འདྲའི་བརྗིད་
ལྡན་ཀྱེ་ཕུར་རྫ་རྒན། ལྷུང་ལྷུང་གཡུ་འབྲུག་སྔོན་མོའི་འགྲོས་ཀྱིས་གཡས་
འཁྱིལ་དུ་འབབ་པའི་རྨ་ཀླུང་གསེར་ལྡན་ཕྱུག་མོ། བྱང་དུ་གསེར་སྦྱངས་ཐང་
མར་བརྡལ་འདྲའི་མང་རའི་བྱེ་མའི་ཚུར་ངོས་སུ་མང་རའི་ཨ་མ་མཁའ་འགྲོ་མ་
བརྒྱ་རྩ་བརྒྱད་དུ་གྲགས་པ། བྱང་སྟོད་དུ་སྒོ་མེའི་ཨ་མ་ཟོར་དགུ་མ་འགྱིང་ངེར་
བརྗིད་པ། ཀྱ་ཚང་དཔའ་པོ་དགྲ་འདུལ་དང་ཁྱུང་ཐོད་འཕགས་པ་ཀླུ་སྒྲུབ་
སོགས་རི་དང་རི་ཕྲན་ཚར་དུ་དངར་པའི་དབུས་ན་གཙོ་བོ་ལྟ་བུར་གནས་སོ།།
རི་འདི་ལ་བྲག་སེར་པོས་གཡོགས་པའི་ཆ་ནས་སྔོན་དུས་ནས་བྲག་སེར་ཞེས་
: 232 •



བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
རྗེས་གྲུབ་ཀྱི་མིང་སྙན་མོ་ཞིག་བཏགས་ཡོད་པ་དང་། རི་འདིའི་ཁ་དོག་དང་
མིང་སོགས་ལས་ཀྱང་རི་འདི་བླ་སྤྲུལ་དང་གྲྭ་བཙུན་གྱི་བླ་རིར་ངེས་ཤིང་། ཡུལ་
འདིར་བླ་ཆེན་དགུང་གྲངས་དགུ་བཅུ་བརྒལ་པ་དང་། བརྒྱད་ཅུར་སོན་པ་
བཅས་བཞུགས་པ་འདི་ཡང་གཅིག་བྱས་ན་རི་འདིའི་ནུས་མཐུ་ཡིན་ཡང་སྲིད་
དོ།། དཔའ་མཁར་འདི་ཉིད་གསར་བསྟོད་ཀྱི་སྦྱོར་བ་བརྩམས་པ་ནས་བཟུང་།
༧ལ་མོ་ཡོངས་འཛིན་རིན་པོ་ཆེ་དང་སྐུ་ཕྱོགས་རྙེ་ཚང། འཇའ་མོ་ཚང་། ཀླུ་
རྩེ་ཚང་ སྒར་བ(སྒ་རུ)ཚང་། སྔགས་འཆང་ཆོས་དཔལ་བཅས་དང་
གཞན་ཀླུ་ཚང་དགོན་གྱི་དགེ་སློང་དུ་མས་ཐུགས་ཁུར་ཆེ་བཞེས་ཀྱིས་གསུང་
བཀོད་གནང་བ་ལྟར་དད་ལྡན་སེར་སྐྱ་ཐུན་མོང་ནས་ཉིན་ཉི་ཤུའི་རིང་འབད་
འབུངས་བྱས་མཐར་ལབ་ཙེ་གསར་བསྟོད་ཀྱི་ཉེར་བསྡོགས་རྣམས་ཡོངས་སུ་
གྲུབ་པ་སྟེ། ཐོག་མར་དཔའ་མཁར་གྱི་རྨང་གཞིའི་ཕོ་བྲང་བརྐོ་འབྲུའི་ཐད་ཀྱི་
ལས་རིམ་སོགས་ཀླུ་ཚོ་བཞིའི་མི་སྣ་ཁག་བགོས་ཀྱིས་བསྒྲུབས་ཏེ་ཕོ་བྲང་ཐུར་དུ་
བརྐོ་ཚད་དང་རྩིག་གྱང་འབུར་དུ་ཐོན་ཚད་སོགས་ཚད་ལྡན་དང་སྤུས་ལེགས་སུ་
བསྐྲུན་པ་དང་། དེ་རྗེས་འཇའ་མོ་སྤྲུལ་པའི་སྐུ་གཙོ་བྱས། དགེ་སློང་བཞི་སྡེ་
ཞིག་གིས་བོད་ཟླ་ལྔ་བའི་ཚེས་ལྔ་ཉིན་ཏེ་གཟའ་སྐར་འཕྲོད་སྦྱོར་ཕུན་སུམ་
ཚོགས་པའི་ཉིན་བྲག་སེར་བཀྲ་ཤིས་ལྷ་སྒང་གི་དབུ་རྩེར་ཕེབས་ཏེ་ས་གཟིགས་
དང་རྗེ་བླ་མའི་ས་གསུམ་ན་འགྲན་ཟླ་མེད་པའི་ལེགས་བཤད་སྔགས་རིམ་ཆེན་
མོའི་གཞུང་ལྟར་གྱི་ས་བརྟག་བསླངས་སྦྱང་གསུམ་སྔོན་དུ་བཏང་རྗེས། རྙེ་
དགོན་གཞུང་ནས་བླ་སྤྲུལ་དང་གྲྭ་བཙུན་ཡོངས་གྱི་སྤྱི་སྐལ་དུ་ཤིང་རྒྱུ་ཤུག་པ་
དང་གསོམ་དཀར་ལས་བྱས་པའི་སྲོག་ཤིང་དང་སྤྱི་མདའ་རིན་ཐང་བྲལ་བ་
གཉིས་ཕུལ་བ་དང་། དེ་མིན་བཀྲ་ཤིས་པར་བྱེད་པའི་ཡན་ལག་ཏུ་ཕོངས་སེལ་
• 233 •



མང་རའི་ལོ་རྒྱུས།
སྒྲོལ་མའི་བུམ་གཏེར་དང་ས་བདག་སྙིང་གཏེར། ས་ལྷའི་བུམ་གཏེར། ཀླུ་
དབང་རྒྱལ་ པོའི་བུམ་གཏེར་སོགས་ གཏེར་བུམ་དགུ་དང་། གཞུང་ལྟར་
བསྒྲུབས་པའི་གནོད་སྦྱིན་འཁོར་ལོ། ཚོགས་བདག་འཁོར་ལོ། གནམ་འཁོར་
དང་བཅས་བ་དང་། ཆོས་རྗེ་བླ་མ་རིན་པོ་ཆེ་དང་རྙེ་ཚང་རྣམ་གཉིས་ཀྱི་རྟེན་
འདུས་རིལ་བུ་སྣ་མང་། རྒྱལ་བ་བཎ་ཆེན་སྐུ་ཕྲེང་རིམ་བྱོན་གྱི་མནབ་བཟའ་
དང་དབུ་ཞྭ་ཚལ་བུ། དབུ་སྐྲ། སྐྱེས་ཆེན་གཞན་པའི་རྟེན་འདུས་སྣ་ཚོགས།
རྙེ་སྤྲུལ་སྐུ་རིམ་བྱོན་གྱི་བནབ་བཟའ་དང་རྟེན་འདུས་རིལ་བུ། དབུ་སྐྲའི་ཆུན་
པོ། ལ་མོ་སྐུ་ཕྲེང་རིམ་བྱོན་གྱི་རྟེན་སྣ་གང་མང་དང་རྫས་འགངས་ཆེན་རིགས།
ལ་མོ་ཡོངས་འཛིན་རིན་པོ་ཆེའི་ཕྱག་ཏུ་ཡོད་པའི་རྟེན་འདུས་དང་རྫས་བྱིན་
ཆེན་ལོ་རྒྱུས་དང་ལྡན་པ་མང་པོ་གནང་པས་ལབ་ཙེའི་ནང་བསྟན་སྙིང་པོར་
སྲིད་པ་གསུམ་ན་རིན་ཐང་བྲལ་པའི་ངོ་མཚར་བྱིན་རྫས་མང་པོ་འདུས་ཤིང་
ཚོགས་པར་གྱུར་ཏོ།། དཔལ་མཁར་ནང་རྟེན་དུ་གོང་པ་སྡེ་པས་སྦྱིན་བདག་
བྱས་པའི་ལྷ་ཆེན་བྲག་དཀར་མཆེད་གསུམ་རྔམ་སྟབས་སུ་བཞུགས་པའི་འདྲ་སྐུ་
དང་ཆིབས་རྟ་རྣམ་གསུམ། རྟ་གཟུངས་ཚར་གསུམ། གསེར་ཐང་ཆུ་ཤེལ་གྱི་
མཐའ་རྒྱན་ཅན་དང་། ངོས་ལེབ་གཅིག་བཅས་ནང་བཞུགས་དང་། མཚལ་
དཔར་གྱི་ཤོག་འབུམ། འཕགས་མཆོག་ཐུགས་རྗེ་ཆེན་པོ། རིགས་གསུམ་
མགོན་པོ། ཚེ་ལྷ་རྣམ་གསུམ། གདུགས་དཀར། སེང་གདོང་མ། ཀླུ་དབང་
རྒྱལ་པོ། ལོ་གྱོན་མ་བཅས་ཀྱི་ཤོག་འབུམ་དང་། སཱ་ཙྪ་འབུམ་ཐེར་བཅུ་
གསུམ། མ་རུ་ཙོ་བྱེ་བའི་རྡེའུ་འབུམ་དང་འོག་ཏུ་དགྲ་བྲུབ་རྒྱས་པ། མཁའ་ ..
ཁྱབ་ཀྱི་སེམས་ཅན་རྣམས་བཞི་བརྒྱ་རྩ་བཞིའི་ནད་ལས་གྲོལ་པའི་རྟེན་འབྲེལ་དུ་
སྨན་རྫས་ཚད་ལྡན་དང་། སྣོད་བཅུད་ཀྱི་ཕྱུ་གཡང་བརྟན་བྱེད་དུ་གཟུངས་
: 234 •



བརྒྱུད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
སྔགས་དུ་མ་དང་
། དཀར་གསུམ་མངར་གསུམ་དང་བཟང་དྲུག་སྨན་སྣ་
གཙོས་འབྲི་མར་སོགས་ལས་གྲུབ་པའི་ཞུན་ཐུད་ཆེ་ཆུང་དུ་མ། མདོ་སྔགས་
བསྟན་པའི་སྲོག་ཤིང༧ལ་མོ་ཡོངས་འཛིན་རིན་པོ་ཆེའི་ཐུགས་བཀོད་ལྟར།
སྲོག་ཤིང་གི་ཡི་གེ་གཟུངས་འབུམ་ཤེལ་དཀར་མེ་ལོང་གཞིར་བྱས་ཏེ། གོང་
པའི་དགེ་བཤེས་བསོད་ནམས་ཡེ་ཤེས་ཀྱིས་ལེགས་པར་བཞེངས་བྲིས་མཛད་
ཅིང་། གནས་བརྟན་འདུལ་འཛིན་ཆེན་པོ༧ཆོས་རྗེ་རྡོ་རྗེ་འཆང་གིས་དཔལ་
མཁར་གྱི་མཚན་བྱང་དར་ཡིག་གནང་བཀོད་སྩལ་བ་དང་། སྔ་ཕྱིར་ཉིན་བཅོ་
ལྔའི་རིང་ཕྱི་ནང་གི་རྟེན་བཞེངས་སོགས་ལས་རིམ་མཐའ་དག་གི་འགན་འཛིན་
གཙོ་བོ། འཇའ་མོ་ཏཱ་བླ་མ་སྐུ་ཕྲེང་གཉིས་ཀྱི་ཁུ་བོར་གྱུར་བ་གོང་བའི་སྔགས་
འཆང་ཆོས་དཔལ་དང་། འགན་འཛིན་གཞོན་པ་ལ་མོའི་གོང་ས༧སྐུ་ཕྲེང་
དགུ་པའི་སྐུའི་ཞང་པོ་གོང་པའི་བསམ་འགྲུབ་རྒྱལ་གཉིས་ཀྱིས་གཙོས་ཁོངས་མི་
རྣམས་ལས་ཡུལ་སྟེང་དུས་ཚོད་སྐར་ཆ་ཙམ་ཡང་འབྲལ་བ་མེད་པར་གནས་
ཤིང་། ལབ་ཙེའི་ནང་རྟེན་དུ་བླ་སྤྲུལ་སྤྱིའི་སྐུ་སྐལ་དུ་ལྷ་མདའ་རིང་ཚད་སྤྱི་ཁྲི་
དགུ་ཅན་གཅིག་དང་། སྡེ་བཞིའི་མངའ་ཐང་དར་ལ་དྲགས་པའི་ཐར་ཤུལ་ཚོ་
གསུམ་དང་ནང་སྒོས་སུ་ཀླུ་ཚང་ཚོ་བཞིའི་སྡེ་སྐལ་དང་ལབ་ཙེ་ལ་དགོས་ངེས་ཀྱི་
རྫས་མཆོག་རིགས་སྣ་ཚོགས་དང་། གོང་བ་སྡེ་བའི་དུད་ཁྱིམ་རེ་ནས་རིང་ཚད་
མུས་དྲུག་ཅན་གྱི་གསོམ་ཤིང་གི་མདའ་རིང་རེ་རེ་སྟེ་ཁྱོན་བསྡོམས་མདའ་མོ་
བརྒྱ་དང་ཉི་ཤུ། མདུང་བཅུ་གསུམ། རལ་གྲི་བཅུ་གསུམ། དགྲ་སྟ་བཞི།
ཁ་ཌ་བཞི། གཞུ་བཞི། དེ་མིན་འཁོར་ལོ་དང་ཞགས་པ། འུར་ཐོག་སོགས་
རང་བྱུང་མཚོན་ཆ་དགུ་དང་། ལྷ་ཐོ་རྩིག་ཚུལ་གྱི་ཆོ་ག་ལས། སྤྲོ་ན་རྩེ་གསུམ་
དགྲ་སྟ་མེ་མདའ་སོགས་ཀྱང་བྱའོ།། ཞེས་གསུངས་བ་ལྟར། མེ་མདའ་དགུ་
་235 •



མང་རའི་ལོ་རྒྱུས།
ཐོ་མཚན་བྲིས་བའི་དར་དཀར་བཏགས་པའི་མདའ་བཟང་བོ། བྱ་གཟུགས།
དར་ལྕོགས་རྩེ་མོར་དགོད་རྒྱུའི་གདུགས་ཟ་ར་ཚག་ཟླ་ཉི་ཏོག་དང་བཅས་པ་སྟེ།
མདོར་ན་ལབ་ཙེ་བརྩིག་པ་ལ་ཉེ་བར་མཁོ་པའི་ཡོ་བྱད་རྣམས་གཅིག་ཀྱང་མ་
ཚང་བ་མེད་པར་ཚོགས་པར་བྱས་སོ།། གཉིས་བ་དངོས་གཞིའི་ལས་རིམ་ལ།
དེ་ཡང་རྒྱལ་ཀུན་སྙིང་རྗེ་རང་གཟུགས)ལ་མོ་ཡོངས་འཛིན་རིན་པོ་ཆེ་དགུང་
གྲངས་དགུ་བཅུ་བརྒལ་བ་དང་། སྙིགས་དུས་ཀྱི་འཕགས་པ་ཉེ་བར་འཁོར་
གཉིས་བ༧ཆོས་རྗེ་རྡོ་རྗེ་འཆང་དགུང་གྲངས་བརྒྱད་ཅུ་བརྒལ་བ་རྣམ་གཉིས་
དང་། གཞན་ཡང་རྙེ་སྤྲུལ་སྐུ་དང་འཇའ་མོ་ཚང་། ཀླུ་རྩེ་ཚང་། ཧོར་ལྡོང་
ཚང་། སྒར་བ(སྒ་རུ)ཚང་བཅས་ཀྱི་ཐུགས་མཁྱེན་བརྩེ་ནུས་གསུམ་གྱི་ཆུ་
གཏེར་ལན་བརྒྱར་བསྲུབས་བའི་སྙིང་བོར་བོད་ཟླ་བརྒྱད་པའི་ཚེས་ལྔ་ཉིན་ལབ་
ཙེ་བསྟོད་རྒྱུ་གཏན་ཁེལ་ཅིང་། དེ་ཉིན་མཁྱེན་བརྩེ་ནུས་གསུམ་གྱི་བདག་ཉིད་
དམ་པ༧རྙེ་སྤྲུལ་པའི་སྐུ་རིན་པོ་ཆེ་བློ་བཟང་ཕུན་ཚོགས་ཆོས་ཀྱི་ཉི་མ་དཔལ་
བཟང་པོ་མཆོག་དང་། རྗེ་དེ་ཉིད་ཀྱི་ཡོངས་འཛིན་དགེ་བཤེས་ཡེ་ཤེས་ཟླ་བ་
དང་། ལ་མོ་སྐུ་ཕྲེང་དགུ་པའི་ཡོངས་འཛིན་དགེ་བཤེས་བསོད་ནམས་ཡེ་ཤེས།
དགེ་བཤེས་འཇམ་དབྱངས་ཐུབ་བསྟན། གཞན་པའི་གྲྭ་བཙུན་དགེ་སློང་
དཀོན་མཆོག་དང་སྦྱིན་པ། བློ་བཟང་སོགས་དང་། །
སྦྲ་ནག་སྡེ་བ་བཅུ་བདུན་ནམ་ཀླུའི་ཚོ་བ་བཞིའི་སྤྱི་དཔོན་ཚེ་ཐར་འབུམ་
དང་དཔོན་ཕྲུག་ཚེ་བརྟན། ལབ་ཙེ་འདིའི་སྔ་ཕྱིའི་ལས་ཀའི་འགན་གཙོ་
སྔགས་འཆང་ཆོས་དཔལ་དང་འགན་གཙོ་གཞོན་པ་གོང་པའི་བསམ་འགྲུག་
རྒྱལ་སོགས་རྙེ་དགོན་བཤད་སྒྲུབ་དགེ་འཕེལ་གླིང་དང་བདུད་ཤུལ་ཀླུ་ཚང་གི་ཆེ་
རྒུ་རྣམས་དང་གཞན་པའི་སེར་སྐྱ་དུ་མ་བྲག་སེར་བཀྲ་ཤིས་ལྷ་སྒང་དུ་འདུས་ཏེ།
: 236 •



བརྒྱད་པ། མང་ར་ས་ཆར་དགོན་སྡེ་དང་གྲྭ་ཚང་བྱུང་ཚུལ།
གོང་གསལ་གྱི་རྟེན་རྫས་རྣམས་རང་རང་གི་གོ་སར་བཞུགས་སུ་གསོལ་ཅིང་དར་
ལྕོགས་དང་མདའ་གཞུ་སོགས་ཀྱིས་མཛེས་ཤིང་བརྗིད་བག་ཅན་དུ་བྱས་ལ།
ཇི་ལྟར་འོས་པའི་ཕྱོགས་སུ་བསང་ཁྲི་བརྩིགས་པའི་སྟེང་དུ་ལྷ་བསང་ཆེན་པོ་
བཏང་ཞིང་། བླ་སྤྲུལ་གྲྭ་བཙུན་རྣམ་པས་སྐྱབས་སེམས་སྔོན་དུ་བཏང་པའི་སྒོ་
ནས་བསང་ཆོག་སྣ་ཚོགས་རོལ་མོ་དབྱངས་དང་བཅས་ལྷང་ལྷང་གསུངས་སྟེ་ལྷ་
ཆེན་ཨ་མྱེས་བྲག་དཀར་ལ་ཇི་ལྟར་འདོད་པའི་དོན་གསོལ་བ་དང་ལས་བཞིའི་
འཕྲིན་ལས་བཅོལ་བར་མཛད་དེ་དངོས་གཞིའི་ཆོ་ཉམས་སུ་བསྟར་རོ།།
གསུམ་པ་མཇུག་གི་རིམ་པ་ནི། བླ་སྤྲུལ་དང་གྲྭ་བཙུན། སྔགས་འཆང་
རྣམས་ཀྱིས་ལབ་ཙེའི་བསྟོད་ཆོག་གི་གཞུང་དང་མཐུན་པར་རབ་གནས་དང་།
འདོད་གསོལ། གཡང་འགུག་སོགས་ཀུན་གྱི་དང་བ་འདྲེན་ནུས་སུ་བྱས་རྗེས།
སེར་སྐྱའི་ཚོགས་པ་རྣམས་ཀྱིས་ཤིས་བ་བརྗོད་པའི་ཚིག་བརྗོད་ཅིང་མེ་ཏོག་
གཏོར་བཞིན་དུ་དཔའ་མཁར་ལ་གཡས་བསྐོར་ལན་དུ་མར་བརྒྱབ་པ་དང་།
ཀི་བསྭོ་དང“ལྷ་རྒྱལ”གྱི་འབོད་སྒྲས་འབལ་མང་རའི་སྤྱི་སྒང་གི་རི་ཀླུང་རྣམས་
ཀྱང་ཤིག་ཤིག་ཏུ་གཡོ་བར་བྱས་ལ། བྲག་ཅ་ནས་བྲག་ཅ་བརྒྱུད་དེ་ལྷང་ལྷང་དུ་
འཁོར་བར་གྱུར་ཏོ།། ཉིན་དེར་སྔ་དྲོ་ཆར་བ་ཟམ་ཟིམ་དུ་བབས་ཤིང་རེ་ཞིག་
ནས་གནམ་ངོ་དྭངས་ཏེ་རི་འོད་འཕྲོས་བ་དང་། ནམ་མཁའ་ལ་འཇའ་ཚོན་
བལྟ་བས་མི་ངོམ་བ་མང་པོ་འཁྲིགས་ཤིང་། སྤྲིན་དཀར་ཆུན་པོ་རྣམས་དུམ་བུ་
དུམ་བུར་ས་དང་བར་སྣང་ནམ་མཁའི་ཁྱོན་གང་སར་དལ་དལ་གྱིས་རྒྱུ་བ་
སོགས་ཡུལ་འདིའི་ཆོས་སྐྱོང་དང་གཞི་བདག ལྷག་པར་དུ་སྐྱེས་ལྷ་ཨ་མྱེས་
བྲག་དཀར་ཐུགས་རབ་ཏུ་དགྱེས་བའི་རྟགས་དང་མཚན་མ་རྣམས་འདིར་
འདུས་སྐྱེ་བོ་ཐམས་ཅད་ལ་མཐུན་སྣང་དུ་བྱུང་བར་གྱུར་ཏོ།། (གོང་གསལ་
• 237.



མང་རའི་ལོ་རྒྱུས།
ལབ་ཙེའི་རྩེ་མོར་དགོད་རྒྱུའི་སྲིད་པའི་མཁན་བྱ་དང་གདུགས་ཟ་ར་ཚག་ཉི་ཟླ་
སྐར་གསུམ་ཏོག་དང་བཅས་པ་ནི། ཚེ་བསོད་སྟོབས་འབྱོར་གྱིས་སྙེམས་པའི་
གོང་པའི་དགེ་སློང་བློ་བཟང་ཡེ་ཤེས་ཀྱིས་རང་གི་བསོད་ནམས་ཀྱི་བགོ་སྐལ་དུ་
ཐོབ་པ་ལྟར་སྤྱིན་བདག་བགྱིས་པའོ།།།)
༄༅།།བྲག་དཀར་མཆེད་གསུམ་གྱི་གསོལ་མཆོད་
བཞུགས་སོ།།
༄༅ཨོཾ་ཨཱ༔ ཧཱུྃ། གསོལ་ལོ།། མཆོད་དོ།། ཡུལ་མཆོག་འཛམ་གླིང་ས་
ཡི་ལྟེ་བ། མི་འགྱུར་རྡོ་རྗེ་གདན་གྱི་བྱང་ཕྱོགས། བཀྲ་ཤིས་གཡང་ཆགས་
གངས་རིའི་ལྷུན་པོ།། ཤེལ་དཀར་དགུ་བརྩེགས་བརྩེགས་པའི་ཕོ་བྲང་ནས།
དཀར་པོ་ལྷ་ཡི་སྡེ་དཔོན། དགྲ་འདུལ་གྱི་རྒྱལ་བོ་བྲག་དཀར། ཆེ་བ་རབ་
བརྟན་ཐོགས་མེད། སྟོད་རྫ་རི་སྨུག་པོའི་ཀློང་དབྱིངས་ནས། ཆོས་ཁྲིམས་
དར་གྱི་མདུད་པ་སྡོམ་པ། འབྲིང་བ་བཀྲ་ཤིས་དོན་འགྲུབ། བོད་ཡུལ་གངས་
རིའི་ཡུལ་ལྗོངས་ནས། མགོ་ནག་མི་ལ་མགོན་སྐྱབས་མཛད་པ། ཆུང་བ་
དཀོན་མཆོག་འཇིགས་མེད། སྨད་རྒྱ་ནག་ཆུ་དར་འཐག་ཡུལ་ནས། རྒྱལ་
ཁྲིམས་གསེར་གྱི་གཉའ་ཤིང་ཕྱར་བ། སྟག་ལྟར་རྔམས་པའི་ཕོ་ཉ། སེང་ལྟར་
འགྱིང་བའི་བཀའ་བློན། ཁྱུང་ལྟར་མཆོང་བའི་སྤྲུལ་བ། འབྲུག་ལྟར་ལྡིར་
བའི་འཁོར་ཚོགས། ཆེ་དགུ་གཉན་དགུ་དང་བཅས་པ་རྣམས་ལ། གཙང་མ་
ཕུད་སྐྱེམས་ཕུད། སྔགས་དང་ཕྱག་རྒྱའི་ཏིང་ངེ་འཛིན་གྱིས། སྦྱངས་རྟོགས་
སྤར་གསུམ་བྱས་པ་འདི། གསོལ་ལོ།། འབུལ་ལོ།། མཆོད་དོ།། དགའ་ཞིང་
དགྱེས་པའི་ཞལ་སྟོན། མཆོད་ཅིང་རྔན་པའི་རྟགས་ཕྱུངས། ཡིད་ལ་བསམ་
• 238 .



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
པའི་དོན་སྒྲུབས། ནད་གདོན་བར་ཆད་ཞི་བར་མཛོད་ཅིག ཚེ་དང་བསོད་
ནམས་རྒྱས་པར་སྤེལ་ཅིག ཁམས་གསུམ་སྐྱེ་འགྲོ་དབང་དུ་སྡུས་ཤིག དགྲ་
བགེགས་འབྱུང་བོ་ཆམ་ལ་ཕོབ་ཅིག བྱད་གདོན་གཡུལ་ངོ་ཕྱིར་ལ་བཟློག་ཅིག་
ཁ་རྗེ་རླུང་རྟ་ཡར་ལ་སྐྱེད་ཅིག སྙན་པའི་དུང་བུས། གྲགས་པའི་དར་ཕྱོར།
མདོར་ན་བསམ་པའི་དོན་ཐམས་ཅད་ཡིད་བཞིན་དུ་འགྲུབ་པའི་འཕྲིན་ལས་
སྡོངས་གྲོགས་རྒྱ་ཆེན་པོ་ཡོངས་སུ་འགྲུབ་པར་མཛད་དུ་གསོལ། བྲག་དཀར་
མཆེད་གསུམ་གྱི་གསོལ་མཆོད་འདི་ཡང་། ཀླུའི་རྒྱལ་བོ་དབུས་ཕེབས་སྐབས།
ཀིརྟི་ཚང་གིས་གནང་བའོ།།
དགུ་བ། མད་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
དང་པོ། བླ་སྤྲུལ་གྱི་སྐོར།
༡.ཐར་ཤུལ་སྐུ་ཕྲེང་དང་བོ་ཆོས་སྐྱོངརྒྱ་མཚོ།
མཁས་གྲུབ་ཆེན་པོ་ཆོས་སྐྱོང་རྒྱ་མཚོ་ནི། དུས་རབས་བཅུ་བདུན་པའི་
ནང་དུ་བོད་ཀྱི་རུས་ཆེན་ལྡོང་ལ་ཤུལ་ཆེན་བཅོ་བརྒྱད་ཡོད་པའི་ཡ་གྱལ་ཐར་
ཤུལ་རིགས་སུ་སྐུ་བལྟམས། ཆུང་དུས་ཕྱུགས་འཚོ་སྐབས་མནལ་ལམ་དུ་དཔལ་
ལྡན་ལྷ་མོས་ལུང་བསྟན་པ་བཞིན་དབུས་སུ་ཕེབས་ནས་འབྲས་སྤུངས་སྒོ་མང་གྲྭ་
ཚང་དུ་སློབ་གཉེར་གནང་བས་དུས་ཐོག་དེར་མཁས་པའི་ཁྲོམ་ཐོག་ཆོད་པ་
བྱུང་། ཀུན་མཁྱེན་འཇམ་དབྱངས་བཞད་པ་སྒོ་མང་ཆོས་གྲྭར་གསར་ཞུགས་
ཀྱི་དགུན་ཆོས་དམ་བཅའི་སྐབས། དགེ་བཤེས་སུ་བཟང་གཟིགས་པས། གྲྭ་
རྒན་རྣམ་དཔྱོད་ལེགས་པ་འགའ་རེའི་འཕྲོར། གྲྭ་བ་སྐུ་གཟུགས་ཆེ་ལ་སྨྲ་
བརྗོད་གཙང་བ། རྣམ་དཔྱོད་ལེགས་ཤོས་ཤིག་བཞེངས་ནས་ཀུན་བཏགས་ངོ་
• 239 •



མང་རའི་ལོ་རྒྱུས།
བོ་ཉིད་མེད་པ་ཟེར་བགྲོ་གླེང་བྱས་པས་དམ་བཅའ་བ་ཡང་ས་འོག་ལ་འཐིམ་
འགྲོ་བ་ལྟར་འདུག རྒྱུས་ཡོད་ཅིག་ལ་སུ་ཡིན་དྲིས་པས། བྱ་བྲལ་ རག་
འབྱམས་པ་ཆོས་སྐྱོང་རྒྱ་མཚོ་ཡིན། ད་ལྟ་དགེ་བཤེས་འདི་ལས་ཆེ་བ་མེད་ཟེར་
སྐད། ཀུན་མཁྱེན་འཇིགས་བྱེད་ཆོས་འབྱུང་དུ། འགལ་འདུའི་ཕུང་བོ་དང་
བརྗོད་བྲལ་ལ་ཡིག་ཆ་རྩོམ་པར་སྨྲ་བ་མ་ཡིན་པར། ཡིག་འཇོག་ལེགས་པར་
ཐུབ་པའི་མཁས་དབང་ཡང་དོན་ཤེར་གཉིས། ལྕང་སྐྱ་ཆོས་སྐྱོང་གཉིས།
སྐལ་ལྡན་གཉིས། འཇམ་དབྱངས་གཉིས་སོགས་ཏེ་རེ་མང་བྱུང་གསུངས་པའི་
ལྕང་སྐྱ་ཆོས་སྐྱོང་གཉིས་ཞེས་པའི་ཕྱི་མ་ནི་རྗེ་འདི་བ་ཡིན། དབུས་གཙང་དུ་
པཎ་ཆེན་བློ་བཟང་ཆོས་རྒྱུན་དང་དུང་བ་རྒྱལ་ཚབ་པ། རྟ་ཕུག་པ། ལྕང་སྐྱ་
གོང་མ། བཀའ་འགྱུར་བ་སྦྱིན་པ་རྒྱ་མཚོ་སོགས་བླ་མ་མང་དུ་བསྟེན། ལྕགས་
ཕག་ལོར་མདོ་སྨད་དུ་ཕེབས། བྲག་དཀར་སྤྲེལ་རྫོང་། ནགས་རྡོ་རྫོང་།
འབལ་གྱི་གད་པ་གཡང་ར་སོགས་སུ་སྒྲུབ་པ་མཛད་པས་སྒྱུ་ལུས་བརྙེས། ཀུན་
མཁྱེན་འཇམ་དབྱངས་བཞད་པ། ལ་མོ་བློ་བཟང་བསྟན་པའི་རྒྱལ་མཚན།
ལ་མོ་གྲགས་པ་རྒྱ་མཚོ་སོགས་མཁས་གྲུབ་དམ་པ་དུ་མའི་ཞབས་ལ་གཏུགས་ཏེ་
དབང་ལུང་མན་ངག་རྒྱ་མཚོའི་གཏེར་དུ་གྱུར། སུམ་པ་མཁན་ཆེན་གྱི་སྤྲུལ་སྐུ་
འཇམ་དབྱངས་བཞད་པ་རིན་པོ་ཆེས་བཙལ་ནས་ཐར་ཤུལ་ཆོས་སྐྱོང་རྒྱ་མཚོའི་
དྲུང་དུ་སྐྱོལ་གསུངས་པ་བཞིན་དམ་པ་འདིའི་ཞབས་པད་བསྟེན་ནས་ཡུན་རིང་
དུ་བཞུགས། དབང་ལུང་མན་ངག་འདོད་དགུར་སྩལ་བས། གསུང་ལས་
སྐྱེས་པའི་ཞལ་སློབ་ཀྱང་། ཁྲི་ཆེན་བློ་གྲོས་རྒྱ་མཚོའི་ཡང་སྤྲུལ་བློ་བཟང་བསྟན་
པའི་ཉི་མ། རྒྱུ་ལི་བློ་བཟང་བསྟན་དར། སུམ་པ་ཡེ་ཤེས་དཔལ་འབྱོར།
སྟོབས་ལྡན་སྔགས་རམས་པ་སོགས་མཁས་གྲུབ་གཉིས་འཛོམས་ཤིན་ཏུ་མང་།
: 240 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
གསུང་རྩོམ་ལ། དྲང་ངེས་རྣམ་འབྱེད་ཀྱི་མཐའ་དཔྱོད། བླ་མཆོད་བདེ་སྟོང་
དབྱེར་མེད་མའི་ཚིག་ཊིཀ་རྒྱས་པ། དཔའ་གཅིག་གི་རིམ་པ་དང་པོའི་རྣམ་
བཤད་རྨད་དུ་བྱུང་བ། བར་དོ་འཕྲང་སྒྲོལ་གྱི་འགྲེལ་བ། དཔའ་བོ་གཡུལ་
འཇུག་མའི་འདོན་བསྒྲིགས་གསོལ་འདེབས་རིང་བོ་ཅན། འཇམ་དཔལ་ཞལ་
ལུང་གི་ཁྲིད་ཡིག་མདོར་བསྡུས། ལམ་རིམ་བསྡུས་དོན་གྱི་ཁྲིད་ཡིག་ གཅོད་
ཁྲིད་བྱང་རྟ་ནག་གུར་ཁང་དུ་སྦྱར་བ་བཅས་མང་ངོ་། དགུང་ལོ་བདུན་ཅུ་
བརྒལ་བ་བཞུགས་རྗེས། གདུལ་བྱ་རྟག་འཛིན་ཨ་འཐས་སུ་སོང་བ་རྣམས་
ཆོས་ལ་བསྐུལ་བའི་ཕྱིར་དུ་རེ་ཞིག་སྐུ་མྱ་ངན་ལས་འདས་པའི་ཚུལ་བསྟན་ཏོ།།
མདོ་སྨད་ཆོས་འབྱུང་ལས། འབལ་མདོར་ཐར་ཤུལ་གོང་མས་དགོན་
པ་བཏབ་པ་ད་ལྟ་སྟོངས་ཞེས་དང་། ས་བྱ་ལོར་ཁྲི་ཆེན་བསྟན་པའི་ཉི་མ་ཐར་
ཤུལ་དགོན་དུ་གདན་དྲངས་ཏེ་རབ་བྱུང་བསྒྲུབས་ཞེས་ཁྲི་ཆེན་བསྟན་པའི་ཉི་མ་
ཐར་ཤུལ་དགོན་དུ་གདན་དྲངས་ནས་ཐར་ཤུལ་སྐུ་ཕྲེང་གཉིས་པར་རབ་བྱུང་
བསྒྲུབས་ཞེས་བཤད་པས། སྐུ་གོང་མས་འབལ་མདོར་དགོན་པ་ཞིག་བཏབ་
ཀྱང་ཕྱིས་སུ་རྐྱེན་དབང་གིས་གུར་དགོན་དུ་བསྡུས་སམ་སྙམ་མོ།།
༢.ཐར་ཤུལ་སྐུ་ཕྲེང་གཉིས་པ་ཆོས་ཀྱི་གྲགས་པ།
ཐལ་ཤུལ་སྐུ་ཕྲེང་གཉིས་པ་ཆོས་ཀྱི་གྲགས་པ་ནི། མང་རའི་ཐར་ཤུལ་
སྒར་བར་འཁྲུངས། ཁྲི་ཆེན་བསྟན་པའི་ཉི་མའི་དྲུང་ནས་དགེ་བསྙེན་དང་
བར་མ་རབ་བྱུང་གི་ཚུལ་ཁྲིམས་དཀྱུས་གཅིག་ལ་བླངས། མཚན་གང་གནང་
མ་ངེས་ཀྱང་སླར་ཕེབས་ནས་ངེད་ཀྱི་མིང་ནོར་སོང་། ཆོས་ཀྱི་གྲགས་པ་ཟེར་
དགོས་པ་ཡིན་གསུངས། ཁྲི་ཆེན་བསྟན་པའི་ཉི་མས་གསན་ནས་གསེར་གླིང་
བ་ཆོས་ཀྱི་གྲགས་པའི་སྐྱེ་བ་ཡིན་པ་འདྲ་གསུངས། དེ་ནས་མི་རིང་བར་མཁས་
： 241 •



མང་རའི་ལོ་རྒྱུས།
གྲུབ་བྱེ་བའི་བསྟི་གནས་བླ་བྲང་བཀྲ་ཤིས་འཁྱིལ་དུ་ཆོས་གྲྭར་ཞུགས་ནས།
ཁྱུང་རྩལ་སྒོང་ཤུན་ནས་རྫོགས་པ་ལྟར། སྐུ་ན་ཕྲ་ཡང་ཆོས་ཀྱི་རྒན་པོར་གྱུར་ཏེ་
མཁས་གྲགས་ཀྱིས་ས་སྟེང་ཁྱབ་ཀྱང་དགུང་ལོ་བཅུ་བདུན་སྟེང་འབྲུམ་ནད་ཀྱིས་
གཤེགས།
༣.ཐར་ཤུལ་སྐུ་ཕྲེང་བཞི་བ་དགེ་འདུན་ཆོས་སྐྱོང་རྒྱ་མཚོ།
ཐར་ཤུལ་སྐུ་ཕྲེང་བཞི་བ་དགེ་འདུན་ཆོས་སྐྱོང་རྒྱ་མཚོ་ནི། རབ་བྱུང་
བཅུ་བཞི་བའི་ལྕགས་རྟའི་ལོར(1810ལོ)རྨ་ཕ་རིའི་ཆོས་རྗེའམ་ཆེ་ཇིའི་ཀླུ་
མཁར་དུ་ཡོད་པའི་ཐར་ཤུལ་དུ་ཡབ་རྡོ་རྗེ་རབ་བརྟན་དང་ཡུམ་དཔལ་འཛོམས་
གཉིས་ཀྱི་སྲས་སུ་སྐུ་འཁྲུངས། ཁྲི་ཆེན་རྒྱལ་མཚན་སེང་གེ་དང་པཎ་ཆེན་
ཐམས་ཅད་མཁྱེན་པ་གཅིག་མཐུན་གྱིས་ཐུགས་ཐག་བཅད། དགུང་ལོ་བདུན་
གྱི་སྟེང་འདུལ་འཛིན་དགེ་འདུན་ཡར་འཕེལ་ཞེས་བྱ་བའི་དྲུང་ནས་རབ་ཏུ་
བྱུང་། མཚན་ལ་དགེ་འདུན་ཆོས་སྐྱོང་རྒྱ་མཚོ་ཞེས་གསོལ། དགུང་ལོ་བཅུ་
བཞི་བར་བློ་གསལ་བྱེ་བའི་འཇུག་ངོགས་ལ་མོ་བདེ་ཆེན་དགེ་ཚོགས་གླིང་གི་
ཆོས་གྲྭར་ཞུགས། ཚ་གྲང་ལྟོགས་སྐོམ་ངལ་དུབ་ཁྱད་དུ་བསད་ནས་ཐོས་
བསམ་རྡོ་རུས་ཐུག་པ་གནང་བས་རང་གཞན་གྱི་གྲུབ་མཐའ་རྒྱ་མཚོ་ལྟ་བུའི་ཕ་
རོལ་ཏུ་སོན་ཏེ་གཞུང་ཆེན་བཀའ་པོད་ལྔའི་དགོངས་དོན་ལ་དབང་འབྱོར་བར་
གྱུར། ཞོར་དུ་དགེ་བཤེས་བསྟན་པ་དར་རྒྱས་ལས་ལྔ་བསྡུས་དང་ཟླ་འཛིན།
གཟའ་ལྔ་སོགས་སྐར་རྩིས་ཀྱི་རི་མོ་དང་། ཉ་མོའི་རབ་འབྱམས་པའི་དྲུང་ནས་
དབྱངས་ཅན་སྒྲ་ཊིཀ་དང་། གཞན་ཡང་སྙན་ངག་སྡེབ་སྦྱོར་སྨན་དཔྱད་
སོགས་ལ་བསླབ་སྦྱང་གནང་སྟེ་རིག་གནས་རྒྱ་མཚོའི་མཛོད་དུ་གྱུར། དགུང་
གྲངས་ཉི་ཤུའི་སྟེང་རྗེ་ངག་དབང་བསྟན་འཛིན་ གྱིས་མཁན་པོ་མཛད་དེ།
: 242 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
དད་པའི་དགེ་འདུན་གྲངས་ཚང་བའི་དབུས་སུ་གསོལ་བཞིའི་ལས་ཀྱི་ཆོ་ག་
དང་ ཕྱག་ལེན་རྣམ་པར་དག་པའི་སྒོ་ནས་སོ་སོར་ཐར་བའི་སྡོམ་པའི་གཙོ་བོ་
བསྙེན་རྫོགས་ཀྱི་སྡོམ་པ་མནོས། དགུང་ལོ་ཉེར་གཅིག་པར་རྨ་མགུར་རྣམ་
རྒྱལ་གླིང་གི་ཁྲིར་བཞུགས་ཤིང་དེ་གའི་འགྲིག་ལམ་ལ་དག་ཐེར་གནང་ཞིང་
ལེགས་པར་བསྐྱངས། ཉེར་བཞིའི་ཐོག་གདན་ས་རང་གི་ཁྲིར་མངའ་གསོལ།
བསླབ་པ་སློབ་གཉེར་ལ་རྟིང་སྐུལ་མཛད་པས་གྲྭ་ཚོགས་རྒྱས་ཤིང་འཆད་ཉན་གྱི་
བྱ་བ་ཡར་ངོའི་ཟླ་བ་ལྟ་བུར་བྱུང་དགུང་གྲངས་ཉེར་བརྒྱད་པར། སྒྲུབ་བརྒྱུད་
བསྟན་པའི་ཤིང་རྟ་ཆེན་པོ་ཡབ་རྗེ་གསེར་ཁང་བའི་དྲུང་དུ་ཕེབས་ནས་རི་ཁྲོད་
ཀྱི་སྐྱབས་འཇུག་ཞུས་པར་ཐུགས་ཤིན་ཏུ་དགྱེས་པའི་ངང་ཞལ་བཞེས་དང་
བསླབ་སྟོན་གནང་། རྗེ་དེ་ཉིད་ཀྱི་དྲུང་ནས་མ་ཅིག་ཞི་དྲག་གི་དབང་གསན་
ཅིང་ཆུ་མིག་བརྒྱ་རྩ་འགྲིམས། རྗེ་བློ་བཟང་བསྟན་པ་རྒྱ་མཚོ་དང༌། གསེར་
ཏོག་ནོ་མོན་ཧན། ཐེ་བོ་མཆོག་སྤྲུལ་རིན་པོ་ཆེ། ཨ་ཀྱཱ་ཡོངས་འཛིན། ལྷ་
རམས་པ་ཆོས་དར། བླ་བྲང་ཨ་ཁུ་ཤེས་རབ་རྒྱ་མཚོ་སོགས་ལས་དབང་ལུང་
མན་ངག་བྱེ་བའི་བདུད་རྩི་ངོམ་པ་མེད་པར་གསོལ་ཏེ་ཡོངས་རྫོགས་བསྟན་པའི་
རྒྱལ་ཐབ་ལ་ཅི་དགར་མངའ་བསྒྱུར་བར་གྱུར་ཏོ།།
གསུང་ལས་སྐྱེས་པའི་སློབ་བུ་ཡང་། ཐུགས་སྲས་བསྟན་པའི་སྒྲོན་མེ།
ཤིང་བཟའ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས། ཁྲི་ཆེན་
བློ་བཟང་ཐུབ་བསྟན་རྒྱ་མཚོ། ལ་མོ་དགེ་འདུན་བསྟན་འཛིན་ནོར་བུ། གྲུབ་
ཆེན་སྐལ་ལྡན་རྒྱ་མཚོའི་སྤྲུལ་སྐུ་བློ་བཟང་སྐལ་ལྡན་བསྟན་པའི་རྒྱལ་མཚན།
མཁན་ཆེན་དགེ་འདུན་རྒྱ་མཚོའི་སྤྲུལ་སྐུ་དཔལ་ལྡན་རྒྱ་མཚོ། སུམ་པ་མཁན་
ཆེན་གྱི་སྤྲུལ་སྐུ། གསེར་ཏོག་ནོ་མན་ཧན་གྱི་སྤྲུལ་སྐུ། ཆེ་ཤོས་སྤྲུལ་སྐུ། བྱ་
243，



མང་རའི་ལོ་རྒྱུས།
ཁྱུང་མཁན་ཟུར་ཡོངས་ཀྱི་དགེ་བའི་བཤེས་གཉེན་བློ་བཟང་རབ་རྒྱས། རྐང་
ཚ་བློ་བཟང་བསྟན་པ་རྒྱ་མཚོ། ཞྭ་དམར་དགེ་འདུན་བསྟན་འཛིན་རྒྱ་མཚོ།
ལ་མོ་གྲགས་རྒན་སྤྲུལ་སྐུ་བློ་བཟང་སྙན་གྲགས་རྒྱ་མཚོ། བྱ་ཁྱུང་བདེ་ཡངས་
མཁན་པོའི་སྤྲུལ་སྐུ་བློ་བཟང་བསྟན་འཛིན་ནོར་བུ་སོགས་སྤྲུལ་སྐུ་དང་། དགེ་
བའི་བཤེས་གཉེན་སའི་རྡུལ་ལ་འགྲན་པ་ལྟ་བུ་བྱུང་ངོ་།།
བཀའ་རྩོམ་ལ།《རྙེ་བ་དཔོན་སློབ་རིན་པོ་ཆེ་རྗེ་བཙུན་བློ་བཟང་བསྟན་
པའི་རྒྱལ་མཚན་གྱི་རྣམ་ཐར་དད་པའི་རྒྱན》དང《སྲིད་ལུགས་བླ་མའི་རྣལ་
འབྱོར་གྱི་ཁྲིད་ཡིག》《བླ་མཆོད་བདེ་སྟོང་དབྱེར་མེད་པའི་ཁྲིད་ཡིག》《ཁྲི་ཆེན་
སྤྲུལ་སྐུ་བློ་བཟང་ཐུབ་བསྟན་རྒྱ་མཚོ་ལ་གནང་བའི་བློ་སྦྱོང་ཚིགས་བཅད》
བཅས་པོད་གཅིག་ཙམ་ཡོད་དོ།།
མཐར་དགུང་ལོ་སོ་བརྒྱད་བཞེས་པ།རབ་བྱུང་བཅོ་ལྔ་བའི་ས་བྱའི་ལོར་
（1888ལོར)གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ།།
༤.བྱ་ཁྱུང་བདེ་ཡངས་ཞབས་དྲུང་བློ་བཟང་ནོར་བུ།
བདེ་ཡངས་ཞབས་དྲུང་བློ་བཟང་ནོར་བུ་མང་རར་འཁྲུངས། མཁན་
ཆེན་ངག་དབང་ནོར་བུའི་སྐྱེ་བར་ངོས་བཟུང་། ལ་མོ་བདེ་ཆེན་དང་བྱ་ཁྱུང་དུ་
སློབ་གཉེར་གནང་། ལམ་རིམ་ཆེན་མོ་ཐུགས་འཛིན་གྱིས་དཔྱད་པ་ལ་འགྲུས།
བྱ་ཁྱུང་སྨན་པ་བླ་མ་དང་ལ་མོ་བདེ་ཆེན་གྱི་ཁྲིར་བཞུགས། །
༥.ལ་མོ་གསེར་ཁྲི་བློ་བཟང་ཐུབ་བསྟན་རྒྱ་མཚོ།
ཁྲི་ཆེན་རྒྱ་ནག་པའི་ཡང་སྤྲུལ་བློ་བཟང་ཐུབ་བསྟན་རྒྱ་མཚོ་ནི། རྨ་ཆུའི་
ལྷོ་ངོས་མང་རའི་གཞུང་། ཤར་ན་མཁའ་འགྲོ་མ་བརྒྱ་རྩ་བརྒྱད་ཀྱི་རི་གཉན་
བགྲང་དུ་མི་རུང་བ། ལྷོ་ན་མང་ཆུ་གཡས་སུ་འཁྱིལ་ནས་རྨ་ཆུར་འདྲེས་པ།
• 244 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ནུབ་ན་རྨ་ཆེན་གངས་རི་བརྗིད་ཆགས་པ། བྱང་ན་ཁྲི་ཤོར་རྒྱལ་མོ་འཛུམ་མེ་
བའི་ས་ཆར། རབ་བྱུང་བཅུ་བཞི་བའི་མེ་ལུག་ལོར(1847ལོ)འབྲོག་སྡེ་
ཆོས་ཚའི་དཔོན་རྒྱུད་དུ་སྐུ་འཁྲུངས་ཞེས་སྐུ་འབུམ་གདན་རབས་ལས་བཤད།
༦.བན་ཤུལ་བླ་མ་ཁྱུ་དགེ་ཚང་།
བན་ཤུལ་བླ་མ་ཁྱ་དགེ་ཚང་གི་སྐུ་ཕྲེང་དང་བོ་ནི་ཡོངས་ཀྱི་དགེ་བའི་
བཤེས་གཉེན་ཆེན་པོ། ཀུན་མཁྱེན་འཇམ་དབྱངས་བཞད་པའི་དངོས་སློབ།
ཁྱདགེ་བློ་གྲོས་རྒྱ་མཚོ་ཡིན་ལ། འདི་བ་མདོ་སྨད་ཅོ་ནེའི་ས་ཆར་ཡབ་ཀླུ་
འབུམ་ཡག་དང་ཡུམ་ལྷ་མོ་མཚོ་གཉིས་ཀྱི་སྲས་སུ་རབ་བྱུང་བཅུ་གཅིག་པའི་
ཤིང་འབྲུག(1664)ལོར་འཁྲུངས། དགུང་ལོ་བདུན་ཐོག་ཀ་ཁ་སོགས་འབྲི་
ཀློག་སྦྱངས། ལོ་ལྔའི་རིང་ཕྱུགས་འཚོ་ཞོར་ལ་ཡིག་རྩ་སོགས་ལ་ཐུགས་བརྩོན་
མཛད། དགུང་ལོ་བཅུ་གཅིག་ལ་བླ་མ་རི་ཁྲོད་པའི་དྲུང་ནས་རབ་བྱུང་།
བསྒྲུབས། མཚན་བློ་གྲོས་རྒྱ་མཚོར་གསོལ། དེ་ནས་ཅོ་ནེ་ཆོས་རྗེ་དང་མཉམ་
དུ་དབུས་སུ་འབྲས་སྒོ་མང་གྲྭ་ཚང་དུ་བཞུགས། གཞུང་ཆེན་མོར་ཐུགས་
གཉེར་མཛད་ནས་གཙང་གནས་སུ་ཕེབས། དབུས་སུ་ཕེབས་ཏེ་ཕ་བོང་ཁ་བ་
ངག་དབང་བསྟན་འཛིན་སར་བསྙེན་རྫོགས་བསྒྲུབས།འཇམ་དབྱངས་བཞད་
པ་སོགས་བླ་མ་མང་བོ་བསྟེན། དེ་ནས་ཕྱིར་ཨ་མདོར་ཕེབས། དགོན་པ་
གསར་འདེབས་སོགས་ཆོས་ཀྱི་བྱ་བ་རྒྱ་ཆེར་སྤེལ། མདོ་སྨད་དགོན་ཁག་
ཡོངས་ལ་ཞབས་ཀྱིས་བཅགས། དགུང་ལོ་མཐོན་པོར་ཕེབས་པ་ན་རི་ཁྲོད་དུ་
འཚོ་བ་ངན་ངོན་བསྟེན་ནས་ཉམས་རྟོགས་ཁོ་ན་མཛད། བཀའ་རྩོམ་ལ།
《རྗེ་བཙུན་བླ་མ་དམ་པའི་རྣམ་ཐར་སྐལ་ལྡན་རེ་སྐོང་》《དགེ་ཚུལ་གྱི་བསླབ་
བྱ»«རྡོ་རྗེ་འཇིགས་བྱེད་ཀྱི་སྒྲུབ་ཐབས》《འཁོར་ལོ་སྡོམ་པའི་བསྐྱེད་རིམ》
: 245 :



མང་རའི་ལོ་རྒྱུས།
《བསང་ཡིག་ལྷུན་གྲུབ་མ》《གསང་བའི་རྣམ་ཐར་པད་དཀར་ཕྲེང་བ》《ལྟུང་
བ་བཤགས་པའི་འགྲེལ་བ》སོགས་པོད་གཅིག་ཙམ་མཆིས། དགུང་ལོ་དོན་
བདུན་ལ་ཕེབས་པ་རབ་བྱུང་བཅུ་གཉིས་པའི་ལྕགས་སྦྲེལ(སྤྱི་ལོ1740)ལོར་
སྐུ་མྱ་ངན་ལས་འདས། རྗེ་དེ་ཉིད་ལ་སྤྲུལ་སྐུ་གཉིས་བྱུང་བའི་ཅིག་ཤོས་ཏེ།
ཡོངས་གྲགས་སུ་བན་ཤུལ་བླ་མ་ཁྱུ་དགེ་ཚང་ཞེས་གྲགས་པ་རྗེ་བློ་བཟང་བཀྲ་
ཤིས་རྒྱ་མཚོ་ནི་རབ་བྱུང་སྟོད་ཙམ་ལ། ལྡོང་ཤུལ་ཆེན་བཅོ་བརྒྱད་ཀྱི་ཡ་གྱལ་
བན་ཤུལ་དཔོན་ཚང་དུ་ཡབ་དཔོན་པོ་ཚེ་དབང་སྐྱབས་དང་ཡུམ་ལྕགས་མོ་
གཉིས་ཀྱི་སྲས་སུ་འཁྲུངས།རྗེས་གསེར་ཁང་བ་ལས་རབ་བྱུང་དང་དགེ་ཚུལ་གྱི་
སྡོམ་པ་དཀྱུས་གཅིག་ཏུ་མནོས། སྤྲུལ་སྐུ་ངོས་འཛིན་དང་བཅས་པ་སྔ་མོ་ནས་
བསྒྲུབས་ཟིན་ཀྱང་རྐྱེན་དབང་གིས་ཡུལ་འདིར་བཞུགས་དགོས་བྱུང་། དེ་རྗེས་
བྱང་རྩེ་དགོན་དུ(ད་ལྟ་མོ་འཁྱོག་སྒར་ཤུལ་ཟེར་བ་དེ་ཡིན)བཞུགས། གཙང་
དགེ་བཤེས་ཟེར་བ་ཧྲི རིང་མཚམས་ཁང་དུ་བཞུགས་པ་དེ་དགེ་རྒན་དུ་
བསྟེན་ནས་ཡི་གེ་འབྲི་ཀློག་དང་། ཆོ་ག་ཆོས་སྤྱོད་ཀུན་ལ་བྱང་བར་སྦྱངས།
གཙང་དགེ་བཤེས་སྐུ་གཤེགས་ཁར་ངའི་པུར་རིན་ཆེན་རི་ཟེར་བའི་ངོས་སུ་སྦས་
ན་མ་འོངས་པར་ས་དེར་གཞི་གསུམ་གྱི་ཕྱག་ལེན་ཚུགས་པའི་དགོན་པ་ཞིག་
ཆགས་ཐུབ་ཅེས་ལུང་བསྟན་པ་ལྟར་ཁོང་གི་སྐུ་དེར་སྦས། དེ་ནས་བན་ཤུལ་བླ་
མ་ཁོང་ནུབ་ཕྱོགས་ལྟ་ལྡན་ཡུལ་དུ་ཆིབས་ཁ་བསྒྱུར་ཏེ་འབྲས་སྤུངས་སྒོ་མང་གྲྭ་
ཚང་དུ་ཞུགས་ནས་གཞུང་ཆེན་བཀའ་པོད་ལྔ་ལ་སྦྱངས་བ་དཔྱིས་ཕྱིན་མཛད།
དགོན་རོང་དུ་འཇིགས་བྱེད་བསྙེན་ཆེན་ལ་བཞུགས། ཁོང་ལ་དགོན་པ་ཞིག་
འདེབས་རྒྱུའི་ཐུགས་སྨོན་སྔ་མོ་ནས་ཡོད་པ་ལྟར། སྐུ་གཞོགས་ཐར་ཤུལ་ཚང་
ལ་དགོན་ས་གསུམ་ཞུས་ནས་ལུང་བསྟན་གསོལ་བར། ཁོང་གིས་ས་དང་རྒྱལ་
246 ，



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
བོའི་མིང་གཙོ་བས་གཙང་དགེ་བཤེས་ཀྱིས་ལུང་བསྟན་པ་ལྟར་རིན་ཆེན་རིའི་
ངོས་སུ་བཏབ་ན་ལེགས་གསུངས་པ་ལྟར་རབ་བྱུང་བཅོ་ལྔ་བའི་ཤིང་མོ་ཕག་སྟེ
1875ལོར་བན་ཤུལ་དགོན་བཤད་སྒྲུབ་རིན་ཆེན་གླིང་འདི་ཐོག་མར་ཕྱག་
འདེབས་མཛད། གྲྭ་བ་བརྒྱ་ཕྲག་ཤོང་བའི་འདུ་ཁང་ཞིག་དང་། གཞན་
བྱམས་ཁང་ཞིག་ཀྱང་བཞེངས། ཤིང་བཟའ་བློ་བཟང་བསྟན་པའི་དབང་ཕྱུག་
ཚུལ་ཁྲིམས་ཕུན་ཚོགས་བན་ཤུལ་དགོན་དུ་གདན་དྲངས་ནས་མི་ཏྲ་རྡོར་ཕྲེང་
སོགས་དབང་ལུང་མང་དུ་ཞུས་པར་རྗེ་དགེ་འདུན་བསྟན་འཛིན་ནོར་བུ་དང་སྐུ་
ཕྱོགས་ཨ་ཀྱ་ཚང་སོགས་ཕྱོགས་ཡར་མར་གྱི་བླ་ཆེན་མང་བོ་ཕེབས། འདི་
སྐབས། རྗེ་འཇིགས་མེད་འཕྲིན་ལས་རྒྱ་མཚོས་མཛད་པའི《ལ་མོ་བདུན་པའི་
རྣམ་ཐར་ལྷའི་རྔ་ཆེན》ལས། “རྗེ་དགེ་འདུན་བསྟན་འཛིན་ནོར་བུ་པཎ་ཤུལ་
དགོན་གསར་དུ་ཕེབས་འཕྲལ།སྤྲུལ་སྐུ་བློ་བཟང་བཀྲ་ཤིས་པ་ནས་དགོན་སྡེ་དེ་
ཉིད་ཕུལ་བ་དང་ལེན་མཛད” ཅེས་གསུངས། རྭ་རྒྱ་ལྟར་གྱི་གཞི་གསུམ་གྱི་
ཕྱག་ལེན་དང་ རྒྱུ་ལོའི་སྨོན་ ལམ། བཟང་སྤྱོད་ཆེན་ མོ་ སོགས་ བཙུགས།
འདས་ལོ་མ་ངེས་སོ།།
སྐུ་ཕྲེང་གཉིས་པ་དགེ་འདུན་བཀྲ་ཤིས་རབ་རྒྱས་ནི་ཆོས་ཚར་ཁྲི་སྐྲ་ནག་
པའི་ཡང་སྲིད་དང་སྐུ་མཆེད་དུ་འཁྲུངས། ལ་མོ་བདེ་ཆེན་དུ་ཚོགས་ཞུགས་
གནང་སྟེ་ཐུགས་གཉེར་མཛད། དགུང་ལོ་ཉེར་བདུན་སྟེང་སྐུ་གཤེགས། སྐུ་
ཕྲེང་གསུམ་པ་དགེ་འདུན་བཀྲ་ཤིས་རྒྱ་མཚོ་ཡང་ཆོས་ཚར་སྤྱི་ལོ1926ལོར་
འཁྲུངས། ཨ་ལགས་བླ་ཁོ་རིན་པོ་ཆེ་དང་ཐར་ཤུལ་ཚང་། དགེ་བའི་བཤེས་
གཉེན་བློ་བཟང་བསྟན་པའམ་ལ་མོ་མི་ཕྲུག་ཚང་དང་། པཎ་ཆེན་ཡོངས་
འཛིན་འཇིགས་མེད་ཚང་སོགས་ལས་ཆོས་བཀའ་མང་དུ་གསན། དགུང་ལོ་
• 247.



མང་རའི་ལོ་རྒྱུས།
ཉེར་གཅིག་སྟེང་བླ་བྲང་དུ་ཕེབས་ནས་ཨ་མཆོག་འཇིགས་མེད་རྒྱ་མཚོ་སོགས་
དགེ་རྒན་དུ་བསྟེན་ནས་གཞུང་ཆེན་མོ་ལ་སློབ་གཉེར་གནང་། རྣམ་དཔྱོད་
ཤིན་ཏུ་ཆེ་ཡང་། དཔེ་གཟིགས་ཆེར་མི་མཛད་པར་རྒྱུན་དུ་རྩེ་དགོད་བག་
ཡངས་ཀྱི་མཛད་པ་མཛད། དགོན་ལུང་ཨ་ལགས་དངུལ་ཉལ་དང་ལྷན་དུ་
ཤིང་རྟའི་སྲོལ་འབྱེད་ཀྱི་ཚོགས་གླེང་མཛད་སྐབས། ཨ་ལགས་ཀྱིས་ཟླ་ཤས་
རིང་དཔེ་ལྟོས་ལ་འབད། ཁོང་གིས་ཉིན་གསུམ་ལས་མ་གཟིགས་ཀྱང་། དེ་
ཉིན་ཁོས་རིགས་ལུང་མ་སོང་བར་ཆད་ལ་ཉེ་དུས། དགེ་རྒན་གྱིས་ཁ་དགེ་ཚང་
ལ་སྡང་མིག་ཅིག་བལྟས་པས། ཁོང་གིས་དེ་ཉིན་ང་དགེ་རྒན་ཚང་ལ་སྐྲག་ནས་
ཁོ་མ་བཅད་གསུངས། ༧ཆོས་རྗེ་རིན་པོ་ཆེས། ངས་ཟླ་གཅིག་ལ་བལྟས་ནས་
ཤེས་པ་དེ་ཁོང་གིས་ཉིན་བདུན་ལ་ཤེས་འདུག་གསུངས། ཁོང་གི་དགེ་རྒན་ཨ་
མཆོག་འཇིགས་མེད་ཚང་གིས་ང་ལ་ཞབས་དྲུང་བདུན་ཡོད་ཀྱང་འདི་ལ་འགྲན་
པ་གཅིག་ཀྱང་མེད་གསུངས། ཕར་ཕྱིན་ནམ་བཅའ་འཇོག་ལ་ཉེ་དུས་དགོན་
གཞུང་གི་བཀའ་མ་ཐེག་པར་ཕྱིར་ཕེབས་དགོས་བྱུང་། དགུང་ལོ་ཉེར་དྲུག་
སྟེང་ལ་མོ་བདེ་ཆེན་གྱི་རྒྱུད་པའི་ཁྲིར་བཞུགས། དགུང་ལོ་ཉེར་བདུན་སྟེང་སྐུ་
གཤེགས། སྐུ་ཕྲེང་བཞི་བ་མཁར་རྒྱལ་ཚེ་རིང་གུང་ཧོ་ཆོས་ཚར་འཁྲུངས། ཨ་
རོལ་རིན་པོ་ཆེ་བློ་བཟང་ལུང་རྟོགས་བསྟན་པའི་རྒྱུལ་མཚན་གྱིས་ངོས་འཛིན་
གནང་། དགུང་ལོ་ལྔའི་སྟེང་གདན་སར་བཀོད། ཅུང་མ་འགོར་བར་ཆོས་
ལུགས་བཅོས་སྒྱུར་བྱས་སྟབས་ཕྱིར་ཕ་ཡུལ་དུ་ལོག་ཅིང་། ད་ལྟ་སྲིད་འཛིན་གྱི་
བྱ་བ་སྒྲུབ་བཞིན་པའོ། །
༧.མོག་ཀྱ་མཁན་ཆེན་སྐུ་ཕྲེང་བཞི་བ་འཇམ་དབྱངས་བསྟན་པའི་དབང་
ཕྱུག
，248 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
འདི་བ་མང་རའི་ཀ་རྒྱ་སྡེ་བ་ནས་རབ་བྱུང་བཅོ་ལྔ་བའི་མེ་ཡོས་ལོའི(
1867ལོ) ཟླ་བཅུ་གཅིག་པའི་ཚེས་བཅུ་ལ་འཁྲུངས། སྐུ་ན་ཕྲ་དུས་ནས་
དཔལ་ལྡན་བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་གི་ཆོས་གྲྭར་ཞུགས་ནས་
ཐེག་པ་ཆེན་པོའི་དགེ་བའི་བཤེས་གཉེན་མང་དུ་བསྟེན་ཏེ་མདོ་ཕྱོགས་བཀའ་
པོད་ལྔ་དང་སྔགས་ཕྱོགས་རྒྱུད་སྡེ་བཞི་ལ་གསན་སྦྱང་མཛད། དེ་རྗེས་བླ་བྲང་
བཀྲ་ཤིས་འཁྱིལ་དུ་ཕེབས་ནས་མདོ་སྔགས་རིག་གནས་དང་བཅས་པ་ལ་ཡང་
བསྐྱར་མཐའ་ཆོད་པར་སྦྱངས། དུས་ནམ་ཞིག་བླ་བྲང་ནས་རང་ཡུལ་དུ་
ཕེབས་སྐབས་གཅན་ཙའི་ཐང་དུ་འབྲོག་པ་ཤིན་ཏུ་དབུལ་བོ་ཞིག་གིས་འཕྱི་ག
མང་བོ་བསད་དེ་ཁུར་ནས་འགྲོ་བ་གཟིགས་པས། ཐུགས་ལ་སྙིང་རྗེ་ཚད་མེད་
པ་འཁྲུངས་ཏེ་ཞལ་ནས། ཉམ་ཆུང་འདི་ཚོ་རང་དགར་བསད་པས་ཅི་བྱ་
གསུངས་པར། འབྲོག་པ་དེས། ང་ལ་བུ་ཕྲུག་མང་བོ་ཡོད་པས་ལྟོ་གོས་འཁྱོལ་
ཐབས་ཙམ་ཡང་མི་ནུས་ཕྱིར་འདི་དག་གིས་ཁ་ཟས་འཚོ་ཐབས་ཙམ་བྱེད་པ་
ཡིན་ཞེས་རང་གི་སྡོད་ཁྱིམ་བསྟན་པ་ན། དེའི་ལྷས་དང་ནང་ན་རྒྱུ་ནོར་གང་
ཡང་མེད་པར། སྦྲའི་མདུན་དུ་རྩྭ་ལྡུམ་གྱིས་གང་བའི་དཀྱིལ་ན་ལམ་གྱ་མ་གྱུ་
ཞིག་མ་གཏོགས་ནོར་ལུག་གཅིག་ཀྱང་མེད་པ་གཟིགས་པས། ལྷག་པར་ཐུགས་
སྙིང་རྗེ་ཆེན་པོ་སྐྱེས་ཏེ། སེམས་ཅན་གཅིག་བསད་ནས་གཅིག་འཚོ་ཐབས་
ནམ་ཡང་མེད་པ་དང་། རྒྱུ་མི་དགེ་བ་ལས་འབྲས་བུ་བདེ་བ་འབྱུང་བ་གནས་
མ་ཡིན་པས། དེ་ལས་མི་དགེ་བ་སྤངས་ཏེ་དཀོན་མཆོག་ལ་གསོལ་བ་བཏབ་ན་
འདོད་དོན་ཐམས་ཅད་དེ་ལས་འབྱུང་བ་ཡིན་ཞེས་རྡོ་རྗེའི་ཚིག་གིས་བཀའ་སྩལ་
བས། མི་དེས་ཕྱིན་ཆད་སྲོག་མི་གཅོད་པའི་དམ་བཅའ་ཕུལ་ཏེ་སྐྱབས་འཇུག་
ཞུས། ཁོང་གིས་མི་དེ་ལ་ཟང་ཟིང་གི་དངོས་པོ་གྱ་ནོམ་པ་བསྟབས། ཕྱིས་སུ་
• 249 •



མང་རའི་ལོ་རྒྱུས།
མི་དེས་ཁོང་དང་དཀོན་མཆོག་ལ་གསོལ་བ་རྩེ་གཅིག་ཏུ་བཏབ་པས། ཟས་
གོས་རྣམས་འབད་མེད་ལྷུན་གྲུབ་ཏུ་བྱུང་ཞིང་ཕྱུགས་ཟོག་ལ་གོད་ཁ་མེད་པར་
གྱུར་ཏོ།། སྐུ་ཕྲེང་རྗེས་མ་བསམ་བཞིན་མི་དེ་ཉིད་ཀྱི་ཁྱིམ་དུ་འཁྲུངས་པར་
མཛད་པ་ནི་ས་མཐོན་པོ་ལ་གནས་པའི་བྱང་སེམས་འབའ་ཞིག་གི་སྤྱོད་པའོ།།
དགུང་ལོ་ཉེར་བཞིའི་སྟེང་ཞྭ་དམར་དགེ་འདུན་བསྟན་འཛིན་རྒྱ་མཚོའི་དྲུང་དུ།
སྒོ་མང་དགེ་འདུན་བསྟན་པ་དར་རྒྱས་དང་ཡོན་ཤུལ་སྤྲུལ་སྐུ་བློ་བཟང་རྒྱ་མཚོ།
བརྒྱ་དཔོན་སྤྲུལ་སྐུ། རོང་ཞིས་ཚང་། ཐིས་པ་ཚང་། དགོན་རོང་དགེ་
བཤེས་སོགས་བླ་སྤྲུལ་དང་དགེ་བཤེས་དུ་མ་དང་ལྷན་དུ། གུང་ཐང་བསྟན་
པའི་སྒྲོན་མེའི་ལམ་མཆོག་སྙིང་བོའི་སྟེང་ནས་ལམ་རིམ་གྱི་ཉམས་ཁྲིད་དང་།
བླ་མཆོད་དང་ཕྱག་ཆེན་སྦྲགས་པའི་ཁྲིད་རྒྱུས་པ། གཞན་ཡང་ཆོས་བཀའ་
མང་དུ་གསན། དེ་རྗེས་ཇི་ལྟར་ཐོས་པའི་དོན་རྒྱུད་ལ་སྦྱོར་བ་ནི་ཉམས་ལེན་གྱི་
མཐིལ་ཏུ་གཟིགས་ཏེ། ཟང་ཟིང་གི་སྤྲོས་པ་མཐའ་དག་རིང་དུ་དོར་ནས་
དམན་པའི་ས་བཟུང་། ཧྲིལ་བོའི་གོས་གྱོན་ཏེ་ཐོས་བསམ་སྒོམ་གསུམ་གྱིས་
རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་པར་མཛད་དོ།། སྔ་ཕྱིར་རང་
དགོན་གྱི་དོན་གཉེར་ཅན་དུ་མ་དང་ཕྱོགས་ནས་འོང་བའི་གདུལ་བྱ་དུ་མར་
དམ་པའི་ཆོས་ཀྱི་བགོ་སྐལ་གྱ་ནོམ་པར་སྩལ། དགུང་ལོ་སོ་གཅིག་སྟེང་ཞྭ་
དམར་ཚང་རང་དགོན་དུ་ཞུས་ཏེ་བླ་བྲང་ཡིད་དགའ་ཆོས་འཛིན་དུ་ཁོང་ཉིད་
གཙོས་དགེ་འདུན་པ་བརྒྱ་ལྷག་གིས་འཇིགས་བྱེད་དཔའ་གཅིག་གི་དབང་སྟ་
གོན་དང་བཅས་པ་དང་། རྟ་མགྲིན་དང་བག་ཙེའི་རྗེས་གནང་། བྱང་ཆུབ་
གཞུང་ལམ་དང་རྩ་ལྟུང་རྣམ་བཤད་ཀྱི་བཤད་པ་བཅས་ཡང་དག་པར་གནོས།
ལ་མོ་སྐུ་ཕྲེང་བདུན་པ་རྗེ་དགེ་འདུན་བསྟན་འཛིན་ནོར་བུ་མཆོག་ལའང་
• 250 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
གཏུགས་ཏེ་གསུང་ཆོས་མང་དུ་བཞེས། ས་ཕག་ལོར་དྷཱི༔ ཚ་བཀྲ་ཤིས་སྡིངས་
སུ་ཞྭ་དམར་རིན་པོ་ཆེར་ལོ་ སར་གྱི་ལེགས་སྐྱེས་འབུལ་ བར་ཕེབས་ ཤིང་།
དཔོན་སློབ་ཕན་ཚུན་གསུང་གླེང་དང་བཀའ་ཆོས་འགའ་ཞིག་ཀྱང་གསན།
དགུང་ལོ་སོ་བདུན་པ་ཆུ་ཡོས་ལོར(1903ལོ)གཟུགས་སྐུ་རགས་པའི་བཀོད་
པ་ཆོས་དབྱིངས་སུ་བསྡུས་སོ། །
༨. རྙེ་སྐུ་ཕྲེང་བཞི་བ་བློ་བཟང་ཆོས་ཀྱི་ཉི་མ།
རྙེགྲུབ་ཆེན་བློ་བཟང་ཉི་མའི་སྐུ་ཕྲེང་བཞི་བ་བློ་བཟང་ཆོས་ཀྱི་ཉི་མ་ནི།
རབ་བྱུང་བཅུ་བཞི་བའི་ལྕགས་ཁྱི་སྟེ་སྤྱི་ལོ1850ལོར་མང་རའི་ཀླུ་ཞོལ་མར་
ཡབ་རྡོ་རྗེ་དང་ཡུམ་འབའ་རྡེའུ་གཉིས་ཀྱི་སྲས་སུ་སྐུ་འཁྲུངས། ཤིང་བཟའ་
ཚང་གིས་རྙེ་བློ་བཟང་བསྟན་པའི་རྒྱལ་མཚན་གྱི་སྤྲུལ་སྐུར་ངོས་འཛིན་གནང་།
འདི་བ་རྙེ་བློ་བཟང་བསྟན་པའི་རྒྱལ་མཚན་ལ་སྤྲུལ་སྐུ་གཉིས་ཡོད་པའི་ཅིག་
ཤོས་དེ་ཡིན། ཁོང་གི་ཕུ་བོ་ཀླུ་རྩེ་ཚང་གིས་སྐུ་གཞོགས་ཤིང་བཟའ་ཚང་ལ་ཕུལ་
བ་ལྟར་རྭ་རྒྱར་གདན་དྲངས་ཏེ་ཁོང་གི་ཉེ་གནས་བྱས་ཏེ་བཞུགས་ཤིང་། རྗེས་
སུ་རྗེ་དེ་ཉིད་ལས་རབ་ཏུ་བྱུང་སྟེ་རྭ་རྒྱུར་ཚོགས་ཞུགས་མཛད། ཤིང་བཟའ་
ཚང་སོགས་བསམ་སྦྱོར་དག་པས་ལེགས་པར་བསྙེན་ནས་མདོ་སྔགས་རིག་
གནས་དང་བཅས་པར་མ་ཟད། འདོན་རྟ་དབྱངས། ཐིག་རྡུལ་ཚོན། གར་
ཕྱག་རྒྱུ་སོགས་ལ་སྦྱངས་པ་དཔྱིས་ཕྱིན་པར་མཛད། ཤིང་བཟའ་པཎ་ཊི་ཏའི་
དྲུང་ནས་བསྙེན་པར་རྫོགས་ཤིང་མཚན་བློ་བཟང་ཆོས་ཀྱི་ཉི་མ་ཞེས་གསོལ།
རྭ་རྒྱའི་ཁྲིར་ལོ་མང་བོར་བཞུགས། དགུང་ལོ་སོ་དྲུག་སྟེང་འདི་ཕྱོགས་སུ་
ཞབས་ཀྱི་འཁོར་ལོ་ཉེ་བར་བཀོད་དེ་ལམ་དཀར་ལྡིང་ངོས་སུ་ཀླུ་རྩེ་ཚང་དང་
རྣམ་པ་གཉིས་ཀྱིས་སྒོམ་ཁང་རེ་བྲུས་ཏེ་ནང་དུ་ཡང་དག་འཇོག་ལ་གཞོལ་བར་
• 251 •



མང་རའི་ལོ་རྒྱུས།
གྱུར་ཏོ།། སྐུ་མཚམས་གྲོལ་མ་ཐག་ཀླུའི་འབུམ་ཁོ་སོགས་ཀླུ་ཚང་གི་ཆེ་རྒུ་དག་
མདུན་དུ་བདར་ཏེ་ས་འདིར་དགོན་པ་ཞིག་གདབ་དགོས་ཞེས་གསོལ་བ་ནན་
ཏན་དུ་བཏབ་པའི་ངོར། དགུང་གྲངས་སོ་དགུ་བ་རབ་ཚེས་ས་གླང་ལོར
（1889ལོ)མང་ཡུལ་གྱི་བཤད་གྲྭ་ཆེན་པོ་རྙེ་དགོན་བཤད་སྒྲུབ་དར་རྒྱས་
དགེ་འཕེལ་གླིང་ཕྱག་བཏབ། མཐར་གཟུགས་སྐུའི་བཀོད་པ་འོད་གསལ་ཆོས་
ཀྱི་དབྱིངས་སུ་བསྡུ་བར་མཛད་དོ།།
༩.རྙེ་སྐུ་ཕྲེང་ལྔ་བ་མཁས་གྲུབ་བསྟན་འཛིན།
རྙེ་བློ་བཟང་མཁས་གྲུབ་བསྟན་འཛིན་ནི། རབ་བྱུང་བཅོ་ལྔ་བའི་
ལྕགསཁྱི་སྟེ་སྤྱི་ལོ1910ལོར་སླར་ཡང་ཀླུ་ཞོལ་མར་ཡབ་མགོན་པོ་རྒྱལ་དང་
ཡུམ་བྱང་ཁོ་གཉིས་ཀྱི་སྲས་སུ་སྐུ་བལྟམས། སྐུ་གཞོགས་ཤིང་བཟའ་ཚང་གིས་
རྙེ་གོང་མའི་སྤྲུལ་སྐུར་ངོས་འཛིན་གནང་། དགུང་ལོ་བདུན་གྱི་སྟེང་གདན་
སར་ཕེབས། རུ་མང་ངག་དབང་ཀློག་གི་སློབ་དཔོན་དུ་བསྟེན། དགེ་རྒན་རྡོ་
རྗེ་འཆང་བྱམས་པ་བཟང་བོ་ལས་རབ་ཏུ་བྱུང་། རྗེ་འདི་བའི་དྲུང་ནས་ཆོས་
བཀའ་མང་དུ་གསན། དགེ་བའི་བཤེས་གཉེན་ཆེན་པོ་ལྷ་སྡེ་ཡེ་ཤེས་རྒྱ་མཚོ་
རང་དགོན་དུ་གདན་དྲངས་ཏེ། དེའི་མདུན་ནས་གཞུང་བཀའ་པོད་ལྔ་ལ་
གསན་བསམ་ གནང་། དགེ་ རྒན་ རྡོ་རྗེ་འཆང་ལས་ བསྙེན་ པར་ རྫོགས།
ལུགས་གཉིས་ཀྱི་མཛད་འཕྲིན་དབྱར་མཚོ་ལྟར་འཕེལ་བའི་མུར་དགུང་གྲངས་
ཞེ་དགུ་བཞེས་པ་ས་ཁྱི་ལོར་ཉེས་འགལ་གྱིས་བཙོན་དུ་བཅུག་ཅིང་། དེར་སྐུ་མྱ་
ངན་ལས་འདས་པའི་ཚུལ་བསྟན་ཏོ།།
༡༠ .ཨ་ལགས་ཀླུ་རྩེ་ཚང་།
ཀླུ་རྩེ་སྐུ་གོང་མ་ནི་ཀླུ་རྩེ་དགེ་བཤེས་ཞེས་པ་དེ་ཡིན་ལ། འདི་བ་དབུས་
• 252 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
སུ་ཕེབས། སེ་རར་སློབ་གཉེར་གནང་། ལེགས་བཤད་གསེར་ཕྲེང་བློ་ལ་བྱང་
བར་བཟུང་། ཕྱིས་མདོ་སྨད་དུ་ཕེབས་ནས་རྭ་རྒྱའི་ཁྲིར་བཞུགས། སྐུ་ཕྲེང་
གཉིས་པ་འཇིགས་མེད་དར་རྒྱས་རྒྱ་མཚོ་ནི་རྙེ་བློ་བཟང་ཆོས་ཀྱི་ཉི་མའི་གཅེན་
དུ་འཁྲུངས། རྭ་རྒྱའི་རྒྱུད་པའི་མཁན་པོར་བཞུགས། རྙེ་དགོན་འདེབས་
དུས་མཐུན་འགྱུར་གང་ལེགས་གནང་། སྐུ་ཕྲེང་གསུམ་པ་འཇིགས་མེད་དགེ་
ལེགས་བསྟན་འཛིན་ཉི་མ་ནི་ཀླུ་འབལ་ཐ་མར་འཁྲུངས། རྙེ་དགོན་ནས་དཔེ་
གཟིགས་གནང་། ཞྭ་དམར་ཚང་ལ་རི་ཁྲོད་པའི་སྐྱབས་འཇུགས་ཞུས་ཏེ་
དྷཱི ཚ་བཀྲ་ཤིས་ཆོས་ལྡིངས་སུ་ཞུགས། མང་རའི་རྙེ་དགོན་ལ་ཕྱག་རྗེས་ཆེ།
སྐུ་ཕྲེང་བཞི་བ་ཀླུ་རྩེ་བྱམས་པ་བཀྲ་ཤིས་ནི། བན་ཤུལ་དུ་ཡབ་དབྱངས་བྷ་དང་
ཡུམ་གནམ་འཚོ་སྐྱིད་གཉིས་ཀྱི་སྲས་སུ་འཁྲུངས། ཞྭ་དམར་པཎ་ཊི་ཏས་ངོས་
འཛིན་གནང་། ཆུང་དུས་ནས་ངང་རྒྱུད་བཟང་ཞིང་སྒམ་བརླིང་ལྡན། ད་ལྟ་
བསྟན་འགྲོའི་དོན་མཛད་བཞིན་བཞུགས་སོ།།
༡༡.མེརྒན་ཆོས་རྗེ་སྐུ་ཕྲེང་དྲུག་པ་འཇམ་དབྱངས་བློ་བཟང་བསྟན་དར།
མང་ཡུལ་གྱི་བཤད་པའི་ཤིང་ཆེན་པོ། རྩོད་དུས་ཀྱི་ཉེ་བར་འཁོར།
དོན་གྱི་སླད་དུ་མཚན་ནས་སྨོས་ཏེ། རྗེ་བཙུན༧འཇམ་དབྱངས་བློ་བཟང་
བསྟན་དར་དཔལ་བཟང་བོ་ཉིད་ཀྱི་སྐུ་ཕྲེང་དང་བོ་མེརྒན་ཆོས་རྗེ། འདི་བ་
རྒྱལ་དབང་ལྔ་བའི་ཉེ་གནས་ཤིག་ཡིན་ཟེར། མདོ་སྨད་དུ་གུར་དགོན་བཏག
ནས་བཞུགས། དབུས་ནས་སྤྱན་དྲངས་པའི་རྟེན་རྔ་ཁལ་འགའ་ཡོད་ཅེས་ངག་
རྒྱུན་ལ་གྲགས། ཞེས་ཁོང་༧ཆོས་རྗེ་རིན་པོ་ཆེས་གསུངས། གུར་དགོན་འདི་
དང་ཁྲི་ཀའི་དུ་རལ་སྒར་གཉིས་སྨར་ཁམས་ཨ་ལགས་ཀྱིས་གཅིག་ཏུ་བསྲེས་ཏེ་
མེརྒན་གྲྭ་ཚང་བཏབ། སྐུ་ཕྲེང་གཉིས་པ་མེརྒན་ཆོས་རྗེ་ངག་དབང་རྒྱ་མཚོ།
: 253.



མང་རའི་ལོ་རྒྱུས།
རོང་བོའི་ཤ་བུ་ནར་དུ་འཁྲུངས། དབུས་སུ་ཕེབས་ཏེ་མདོ་སྔགས་རིག་གནས་
དང་བཅས་པ་ལ་སྦྱངས། ཕྱིར་ཕེབས་ནས་ཨརྒེ་གྲྭ་ཚང་གི་ཁྲི་དང་། ཀུན་
མཁྱེན་བར་བའི་རིག་གནས་སློབ་དཔོན་མཛད། མེ་རྒན་ཞེས་པ་ནི་སོག་སྐད་
དེ་མཁས་པའམ་ཡོན་ཏན་ཅན་གྱི་མིང་ངོ༌། སྐུ་ཕྲེང་གསུམ་པ་ངག་དབང་དགེ་
འདུན་དོན་ཡོད་ནི། རོང་བོ་དགོན་ཆེན་གྱི་ཁྲི་རབས་སོ་ལྔ་བ་ཡིན་ཡང་ལོ་རྒྱུས་
མ་ངེས། སྐུ་ཕྲེང་བཞི་བའི་ལོ་རྒྱུས་ཀྱང་མཐོང་ཐོས་སུ་མ་གྱུར་བར་ཕྱིས་འབྱུང་
ལོ་རྒྱུས་སྨྲ་བ་དག་གིས་རྩད་གཅོད་པར་ཞུ། སྐུ་ཕྲེང་ལྔ་བ། གཙང་སྒར་དོན་
གྲུབ་རབ་བརྟན་གླིང་ནས་ཐུགས་གཉེར་གནང་ཞིང་། སྐབས་ཤིག་གཙང་
བརྩོན་ཟེར་བ་ཞིག་དང་བསྡེབས་ནས་ཀླུ་ཚང་དུ་ཕེབས་པས་འཕྲིན་ལས་རྒྱས།
༧རྙེ་བློ་བཟང་ཆོས་ཀྱི་ཉི་མའི་ཞབས་ལ་གཏུགས། རྗེ་དེ་ཉིད་ཀྱི་སྐུ་འདྲ་མི་ཚད་
མ་གཙོ་བྱས་པའི་སྟོང་སྐུའི་ལྷ་ཁང་བཞེངས། དགུང་ལོ་སོ་བདུན་སྟེང་ཀླུའི་
རྒྱལ་བོ་དང་ལྷན་དུ་དབུས་ཕེབས་ལམ་བར་ནས་འགྲོ་དོན་འབའ་ཞིག་ཏུ་
གཤེགས།། རྗེ་དེ་ཉིད་ཀྱིས་རང་ཅག་ཉམ་ཐག་གདུལ་བྱ་རྣམས་དང་། ཐུབ་
བསྟན་རིན་པོ་ཆེ་བཤད་སྒྲུབ་ཟུང་གིས་སྤེལ་བའི་བགྱི་བ་ཐུགས་ལ་བསྣམས་ཏེ་
སླར་ཡང་སྤྲུལ་བའི་ཟློས་གར་མངོན་པར་བསྒྱུར་བ་ནི་རྗེ་བཙུན་ཆེན་པོ་འཇམ་
དབྱངས་བློ་བཟང་བསྟན་དར་དཔལ་བཟང་བོ་ཉིད་ཡིན་ནོ།། རྗེ་འདི་བ་ནི་
རབ་ཚེས་ས་ལུག(1919ལོ)ལོར་སེ་ཀྱ་སྡེ་བར་ཡབ་ཚོགས་པ་སྐྱབས་དང་ཡུམ་
གཅོད་པ་སྐྱིད་གཉིས་ཀྱི་སྲས་སུ་སྐུ་བལྟམས། ཤིང་བཟའ་རིན་པོ་ཆེས་མེརྒན་
ཆོས་རྗེའི་ཡང་སྲིད་དུ་ངོས་འཛིན་གནང་། དགུང་ལོ་ལྔའི་སྟེང་གསེར་ལག་ཨ་
ཁུ་དགེ་འདུན་ཚང་གི་མདུན་ནས་ཡི་གེ་འབྲི་ཀློག་སྦྱངས། དགུང་ལོ་བདུན་གྱི་
ཚེ་དཔོན་སློབ་ཨ་རིག་འཇམ་དབྱངས་ཆོས་འཕེལ་ཚང་གི་མདུན་ནས་རབ་བྱུང་
• 254.



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
དང་དགེ་ཚུལ་གྱི་སྡོམ་པ་དཀྱུས་གཅིག་ཏུ་མནོས། དགུང་ལོ་བཅོ་ལྔའི་སྟེང་ཀླུ་
ཚང་དགོན་ནམ་རྙེ་དགོན་བཤད་སྒྲུབ་དགེ་འཕེལ་གླིང་དུ་ཚོགས་ཞུགས་གནང་།
བཅོ་བརྒྱད་པ་ལ་བླ་བྲང་ཨ་ལགས་རིན་པོ་ཆེ་ལས་དུས་འཁོར་དབང་དང་ལུང་
མང་བོ་གསན། ལྷ་སྡེ་དགེ་བཤེས་ཆེན་མོའི་དྲུང་ནས་བསྙེན་པར་རྫོགས་། རྗེ་
དེ་ཉིད་ལས་ཞྭ་དམར་ལམ་ཁྲིད་དང་སྒྲུབ་ཐབས་རིན་འབྱུང་། པྲ་སྟིའི་སུམ་
རྟགས་དང་ལྔ་བསྡུས་སོགས་མདོ་སྔགས་རིག་གནས་དང་བཅས་པ་ལ་སྦྱངས་
པས་མཁས་བའི་གོ་འཕང་མཐོན་པོར་སོན་ཅིང་། དཔོན་སློབ་ཨ་རིག་ཚང་
ལས་མི་ཏྲ་ཆ་ཚང་དང་རྡོར་ཕྲེང་ཕྱེད་ཙམ་གསན། དགུང་ལོ་ཉེར་བརྒྱད་པར་
དཔལ་ལྡན་བཀྲ་ཤིས་འཁྱིལ་དུ་ཕེབས་ཏེ་ཚོགས་ཞུགས་མཛད། དགེ་བའི་
བཤེས་གཉེན་ཆེན་པོ་ པྲཉྫའི་མཚན་ཅན་དང་བདེ་ཐང་ཚང་། ཨ་ཁུ་ཚུལ་
ཁྲིམས་རིན་པོ་ཆེ་སོགས་ཚུལ་བཞིན་བསྟེན་ནས་དབུ་ཕར་ཚད་གསུམ་ལ་སྦྱངས་
པ་དཔྱིས་ཕྱིན་མཛད་པས་ལུང་རིགས་སྨྲ་བའི་དབང་བོར་གྱུར་ཏེ་ཨ་ལགས་
འཇིགས་མེད་དབང་བོ་ཞེས་འབོད་པ་བྱུང་། ང་བརྒྱད་ལོར་རྙེ་ཐམས་ཅད་
མཁྱེན་པས་རྗེ་འདི་བ་ཁྲི་རབས་དྲུག་པར་བསྐོ་བཞག་སྩལ་བ་ནི་མ་འོངས་པ་
རྗེན་ཆར་དུ་གཟིགས་པའི་འབྲས་རྟགས་ཡང་དག་གོ། ང་བརྒྱད་ལོར་སྐྱེས་བུ་
དམ་པ་ཀུན་དང་མཚུངས་པར་རྗེ་འདི་བ་ཡང་གོ་རར་ཕེབས་དགོས་བྱུང་ཡང་།
བཙོན་གྲོལ་ཐོབ་མ་ཐག་སླར་ཡང་བླ་བྲང་དུ་ཕེབས་ཏེ་གཤེས་གཉེས་ཆེན་པོ་ཨ་
ཁུ་སྦྱིན་པ་ཚང་སོགས་བསྟེན་ནས་མཛོད་འདུལ་དང་སྔགས་བཅས་ལ་སྦྱངས་
པས་མདོ་སྔགས་ཡོངས་སུ་རྫོགས་པའི་བསྟན་པའི་མངའ་བདག་ཏུ་གྱུར། གུང་
ཐང་རིན་པོའི་དྲུང་ནས་བདེ་མཆོག་རབ་འབྱམས་སོགས་དབང་རྗེས་གནང་
དང་། དཔའ་ལུང་ཨ་ཁུ་རིན་པོ་ཆེའི་མདུན་ནས་འབྲེལ་བ་བཞི་སྦྲགས་ཀྱི་
: 255 :



མང་རའི་ལོ་རྒྱུས།
བཤད་ལུང་སོགས་གསན། རབ་རྒྱལ་ལྕགས་བྱ་ལོར་ཆོས་སྡེ་འདི་ཉིད་བསྐྱར་
འདེབས་མཛད་ཅིང་། དེ་ནས་བློ་གསལ་དོན་གཉེར་ཅན་རྣམས་ལ་དཔེ་ཁྲིད་
མང་དུ་གནང་བ་དང་ད་ལྟའི་བར་རིས་མེད་གདུལ་བྱ་རྣམས་ལ་དབང་ལུང་
མན་ངག་གི་བདུད་རྩིའི་རྒྱུན་བཟང་ཟད་པ་མེད་པར་འཇོ་བཞིན་བཞུགས་པ་
ལགས་སོ།།
༡༢.འཇའ་མོ་དགེ་ལེགས་བསྟན་འཛིན་རྒྱ་མཚོ།
བཤད་སྒྲུབ་དར་རྒྱས་དགེ་འཕེལ་གླིང་གི་ཁྲི་རབས་གསུམ་པ་འཇའ་མོ་དགེ་
ལེགས་བསྟན་འཛིན་རྒྱ་མཚོའི་སྐུ་ཕྲེང་ཐོག་མ་རོང་བོའི་འཇའ་མོ་ངག་དབང་
གྲགས་པ། འདི་བ་རབ་བྱུང་བཅུ་གཅིག་པའི་ས་རྟ(1678)ལོར་སྡེ་བདུན་
ནང་ཚན་འཇའ་མོ་ནས་འཁྲུངས། ཤར་སྐུ་ཕྲེང་གཉིས་པ་ངག་དབང་འཕྲིན་
ལས་རྒྱ་མཚོ་ལས་དགེ་ཚུལ་སློང་གི་སྡོམ་པ་མནོས། རོང་བོར་ཐུགས་གཉེར་
དང་རྒྱུད་གྲྭ་གསར་ཚུགས་ཀྱི་དཔོན་སློབ་མཛད། ཡི་དམ་འཇིགས་བྱེད་ཀྱིས་
རྗེས་སུ་བཟུང་བ་དང་མགོན་པོས་འཕྲིན་ལས་བསྒྲུབ་པའི་མཚན་མ་བརྙེས།
མཁན་ཆེན་དགེ་འདུན་རྒྱ་མཚོ་ལས་རྣམས་བཤད་སྙིང་བོ་རྒྱུན་གྱི་བཤད་ལུང་
སོགས་གསན། རེ་བརྒྱད་པ་ཤིང་གླང་ལ(1745ལོ) གཤེགས། འཇའ་མོ་
བཙན་པོ་མར་གྲགས་པ་དཀོན་མཆོག་བསྟན་འཛིན་ཉི་མ་རབ་བྱུང་བཅུ་གསུམ་
པའི་ལྕགས་ཕག(1771ལོར)འཁྲུངས། གོང་མ་ཏོ་བཀུང་ཁྲི་ལོ་གསུམ་པའི་
(1823ལོ)སྟེང་ཤཱན་བཀཱན་ཙོང་ཏུའི་ཏཱ་བླ་མའི་ཆོ་ལོ་བྱུང་། དོན་བཞི་བ་
ཤིང་སྟག(1856ལོ)ལ་གཤེགས།མདོ་སྨད་ཆོས་འབྱུང་དུ། རེ་བཞི་བ་ཤིང་
སྟག་ལ་གཤེགས་ཞེས་འབྱུང་བ་མ་དག དེའི་སྤྲུལ་སྐུ་མཁས་བཙུན་བསྟན་
འཛིན་རྒྱ་མཚོ་མེ་འབྲུག་ལོར(1854ལོ)འཁྲུངས། སྐུ་ཕྲེང་གོང་མས་འཇའ་
• 256 .



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
མོ་གྲྭ་ཚང་བདེ་ལེགས་ཆོས་གླིང་ཕྱག་བཏབ།
འཇའམོ་དགེ་ལེགས་བསྟན་འཛིན་རྒྱ་མཚོ་ནི་བཤད་སྒྲུབ་དགེ་འཕེལ་
དར་རྒྱས་གླིང་གི་ཁྲི་རབས་གསུམ་པ་ཡིན་ལ། འདི་བ་རབ་བྱུང་བཅོ་ལྔ་བའི་
ཤིང་ལུག(1895ལོ)ལོར་ཀླུ་ཚང་ཚོ་བཞིའི་ཡ་གྱལ་གོང་བ་སྡེ་བར་རིགས་རུས་
ཆོ་འབྲང་ཕུན་སུམ་ཚོགས་པའི་རྒྱུད་དུ་ཡབ་སྨན་པ་བཟང་བོ་དང་ཡུམ་ཆོས་
མཚོ་སྐྱིད་གཉིས་ཀྱི་སྲས་སུ་སྐུ་བལྟམས། སྟག་ལུང་མ་རིན་པོ་ཆེས་འཇའ་མོ་ཏཱ་
བླ་མའི་ཡང་སྲིད་དུ་ངོས་འཛིན་གནང་ཞིང་། མཚན་ཀརྨ་འཇིགས་མེད་དུ་
གསོལ། སྐུ་ཕྱོགས་ཐར་ཤུལ་ཚང་ལས་དགེ་ཚུལ་སློང་གི་སྡོམ་པ་སྔ་ཕྱིར་མནོས།
ལྷ་སྡེ་དགེ་བཤེས་ཆེན་མོ་དང་སྟོང་ཆེའི་གྲགས་པ་རྒྱ་མཚོ། རྡོ་རྗེ་འཆང་བྱམས་
པ་བཟང་བོ་སོགས་བསམ་སྦྱོར་དག་པས་ཚུལ་བཞིན་བསྙེན་ནས་མདོ་སྔགས་
ཀྱིས་བསྡུས་པའི་བཀའ་ཆོས་མང་དུ་གསན། བཤད་སྒྲུབ་དགེ་འཕེལ་གླིང་གི་
གོས་སྐུ་མཐོང་གྲོལ་ཆེན་མོ་གསར་བཞེངས་མཛད། ཆོས་སྡེ་འདིར་སྤྱི་གཉེར་
མེད་པའི་གོང་དུ། རྙེ་ཚང་དང་ཆོས་རྗེ་ཚང་རྣམ་གཉིས་སྐུ་ན་ཕྲ་དུས། ཁོང་
གིས་ཁུར་བཞེས་ཀྱིས་དགོན་འདིའི་རྒྱུན་ཇ་ལོ་མང་རབ་ལ་མ་ཉམས་པར་
བསྐྱངས། སྔ་ཕྱིར་ཆུ་མིག་བརྒྱ་རྩ་ལན་བདུན་ལ་འགྲིམས་ཤིང་སེམས་ཅན་
ནད་ཀྱིས་ཉམ་ཐག་པ་རྣམས་ལ་ཐུགས་བརྩེ་བ་ཆེན་པོས་སྨན་སྦྱིན་ཕངས་མེད་
དུ་སྩལ། ཆམ་རིམས་ཡ་ང་བས་ཟིན་པའི་སྐྱེ་བོ་དག་གི་ཁྲོད་དུའང་སྐུ་སྲོག་ལ་
མི་ལྟོས་པར་ཕེབས་བཞུད་གནང་སྟེ་གསོ་བཅོས་མཛད། གཞན་གྲུབ་པ་བརྙེས་
པའི་རྟགས་དང་མཚན་མ་ཡང་མང་དུ་སྣང་མོད་མ་བྲིས་སོ།། དགོན་སྡེ་འདི་
གའི་རྒྱ་ལོའི་སྨོན་ལམ་དང་གསུམ་པའི་སྒྲུབ་མཆོད། བཞི་བའི་ལྷུང་ཆེན།
བཟང་སྤྱོད་ཆེན་མོའི་དུས་མཆོད་སོགས་ཀྱི་བསྙེན་བཀུར་གྱི་གཏོང་སྒོ་ཡང་ལོ་
: 257.



མང་རའི་ལོ་རྒྱུས།
མང་བོར་མ་ཉམས་པར་སྦྱོར་འཇགས་གནང་
། མཐར་ང་བརྒྱད་ལོའི་དུས་
ཟིང་ཁྲོད་ཉེས་མེད་བཙོན་འཇུག་གིས་ཁྲི་མུན་དུ་ཕེབས་ཤིང་། དེར་གཟུགས་
སྐུ་རགས་པའི་བཀོད་པ་ཉེ་བར་བསྡུས།
༡༣.འཇའ་མོ་སྐུ་ཕྲེང་ལྔ་བ་བློ་བཟང་ཚུལ་ཁྲིམས་ཕུན་ཚོགས། །
འཇའ་མོ་སྐུ་ཕྲེང་ལྔ་བ་བློ་བཟང་ཚུལ་ཁྲིམས་ཕུན་ཚོགས་ནི། སླར་ཡང་
ཀླུ་གོང་བ་སྡེ་བར་ཡབ་དཔའ་འབྲུག་ཐར་དང་ཡུམ་བསོད་ནམས་སྐྱིད་གཉིས་ཀྱི་
སྲས་སུ་རབ་བྱུང་བཅུ་དྲུག་པའི་མེ་ཡོས་ལོར(1975ལོ)སྐུ་འཁྲུངས། གུང་
ཐང་སྐུ་ཕྲེང་དྲུག་པ་བསྟན་པའི་དབང་ཕྱུག་གིས་འཇའ་མོ་དགེ་ལེགས་བསྟན་
འཛིན་རྒྱ་མཚོའི་སྐུར་ངོས་འཛིན་གནང་། ཆོས་རྗེ་རིན་པོ་ཆེ༧འཇམ་དབྱངས་
བློ་བཟང་བསྟན་དར་དཔལ་བཟང་བོ་ལས་རབ་བྱུང་དང་དགེ་ཚུལ་གྱི་སྡོམ་པ་
ཡང་དག་པར་མནོས། རྗེ་དེ་ཉིད་དང་། གུང་ཐང་རིན་པོ་ཆེ། ཡོངས་ཀྱི་
དགེ་བའི་བཤེས་གཉེན་ཆེན་པོ་དཔའ་ལུང་ཡེ་ཤེས་ཞལ་སྔ་ནས། ཡོངས་
རྫོགས་བསྟན་པའི་མངའ་བདག་ལ་མོ་ཡོངས་འཛིན་རིན་པོ་ཆེ་སོགས་ལས་མདོ་
སྔགས་ཀྱི་ཆོས་བཀའ་མང་དུ་གསན་ཅིང་། ལྷག་པར་དུ་དགེ་རྒན་འཇམ་པའི་
དབྱངས་རྗེ་སྨོན་ལམ་རྒྱ་མཚོ་དཔལ་བཟང་བོ་མཆོག་རིགས་ཀྱི་ཅོད་པན་དུ་
བཀུར་ནས་བསྡུས་གྲྭ་དང་བློ་རྟགས། ས་ལམ་གྲུབ་མཐའ། དོན་བདུན་ཅུ།
ཕར་ཕྱིན་བཅས་ལ་སྦྱངས་དང་སྦྱོང་བཞིན་བཞུགས་པ་འདིའོ།།
༡༤. ཕྱག་ཤུལ་སྐུ་ཕྲེང་གཉིས་པ།
ཕྱག་ཤུལ་སྐུ་ཕྲེང་གཉིས་པ་ནི་བན་ཤུལ་དཔོན་པོ་ཨ་འགང་གི་སྲས་སུ་
འཁྲུངས། རྭ་རྒྱའི་ཁྲི་བ་བླ་མ་ཡིན་པས་རྭ་རྒྱུར་ཁྲི་བསྐོལ་ཅིང་དྲུག་གསུམ་བཅོ་
བརྒྱུད་ཀྱི་གཏོང་སྒོ་ཞེས་པ་བཏང་། བན་ཤུལ་དགོན་པའི་འདུ་ཁང་རྒྱ་བསྐྱེད་
： 258 ·



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
པ་དང་། རྭ་རྒྱ་ནས་སྐུ་གསུང་ཐུགས་རྟེན་མང་བོ་གདན་དྲངས་པ་སོགས་
དགོན་འདིར་ཕྱག་རྗེས་ཟབ། དགོན་བདག་བླ་མ་གཉིས་པའི་གོ་སར་བཞུགས་
༡༥.ཕྱག་ཤུལ་སྐུ་ཕྲེང་གསུམ་པ་དགེ་འདུན་བསྟན་འཛིན་ནོར་བུ།
ཀླུ་འབལ་ཐ་མར་ཡབ་ཀ་ བྷོའུ (ཀླུ་རྒྱལ་བོའི་བུ) དང་ཡུམ་ཆོས་མོ་
གཉིས་ཀྱི་སྲས་སུ་འཁྲུངས། ཁོ་ཚེ་དགེ་འདུན་བསྟན་པ་ཕུན་ཚོགས་ཀྱི་དྲུང་
ནས་རབ་ཏུ་བྱུང་། མཚན་དགེ་འདུན་བསྟན་འཛིན་ནོར་བུར་གསོལ། ཁོ་ཚེ་
ཚང་དང་སྐྱབས་རྗེ་ཐར་ཤུལ་རིན་པོ་ཆེ། ཨ་རོལ་ཚང་སོགས་ཀྱི་མདུན་ནས་
དབང་ལུང་མན་ངག་མང་དུ་མནོས། ཨ་ཁུ་ཐུབ་བསྟན་ཟེར་བའི་མདུན་ནས་
དགོན་སྡེ་འདི་གའི་ཆོ་ག་ཆོས་སྤྱོད་སོགས་བསླབས། རབ་བྱུང་བཅུ་དྲུག་པའི་
ཆུ་སྟག(1962ལོ)ལོར་གཟུགས་སྐུའི་བཀོད་པ་བསྡུས་སོ།།
༡༦.ཕྱག་ཤུལ་སྐུ་ཕྲེང་བཞི་བ་བློ་བཟང་ཚུལ་ཁྲིམས་རྣམ་རྒྱལ། །
འདི་བ་རབ་བྱུང་བཅུ་དྲུག་པའི་ལྕགས་སྤྲེལ1980ལོར་ཀླུའི་འབལ་ཐ་
མར་ཡབ་ཟོན་ཐར་འབུམ་དང་ཡུམ་ལྕགས་མོ་ཐར་གཉིས་ཀྱི་སྲས་སུ་འཁྲུངས།
སྔ་ཕྱིར་སློབ་གྲྭ་ཆུང་འབྲིང་དུ་འགྲིམས། དགུང་ལོ་བཅོ་ལྔའི་སྟེང༧ ལ་མོའི་
ཡོངས་འཛིན་རིན་པོ་ཆེས་སྐུ་གོང་མའི་ཡང་སྤྲུལ་དུ་ངོས་འཛིན་མཛད། རྗེ་དེ་
ཉིད་ཀྱི་དྲུང་ནས་རབ་ཏུ་བྱུང་། མཚན་ལ་བློ་བཟང་ཚུལ་ཁྲིམས་རྣམ་རྒྱལ་ཞེས་
གསོལ། ལོ་དེར་བན་ཤུལ་དགོན་དུ་གདན་སར་བཀོད། ཨ་ཁུ་བློ་གྲོས་ཚང་གི་
མདུན་ནས་དགོན་དེ་གའི་ཆོ་ག་ཆོས་སྤྱོད་སྐོར་ལ་སྦྱངས། དགུང་ལོ་བཅུ་
བདུན་སྟེང་ཀླུ་ཚང་དགོན་དུ་ཆོས་གྲྭར་ཞུགས་ཤིང་ད་ལྟ་འཛིན་གྲྭ་བློ་རྟགས་ལ་
བསླེབས་ཡོད། ལ་མོའི་ཡོངས་འཛིན་རིན་པོ་ཆེ་དང་ཆོས་རྗེ་ཚང་། དགེ་རྒན་
• 259 •



མང་རའི་ལོ་རྒྱུས།
རིན་པོ་ཆེ་སྨད་སོགས་སྨོན་ལམ་ཚང་། བཤེས་གཉེན་ཆེན་པོ་རྗེ་བློ་བཟང་རྒྱ་
མཚོ་སོགས་ལས་དབང་ལུང་མན་ངག་མང་དུ་མནོས། བཤེས་གཉེན་དམ་པ་
དགེ་འདུན་ཕུན་ཚོགས་དང་ཤེས་རབ་བསྟན་དར་སོགས་ལས་ཚད་མ་དང་ཐ་
སྙད་རིག་གནས་ལ་སྦྱངས་ཤིང། དུས་དེབ་སྣ་ཚོགས་ཀྱི་སྟེང་དུ་སྙན་ངག་གང་
འཚམས་རེའང་སྤེལ་མྱོང་ལ། ད་ལྟ《ངང་བ་སེར་པོ»ཚགས་པར་གྱི་གཙོ་སྒྲིག་
པ་དང་། «ཁྲིམས་ལུགས་ཚགས་པར》སྟེང་དུ་“སྣང་གསལ་བུམ་པའི་རྩོམ་
རིག་བྱ་དགའ”ཞེས་པའི་ལས་འགུལ་སྤེལ་བཞིན་ཡོད།
༡༧. སྐྱེ་ཁྲི་རྒན་སྐུ་ཕྲེང་དྲུག་པ་བློ་བཟང་དགེ་ལེགས་དབང་བོ།
འདི་བ་ཀླུའི་རྒྱ་ཤིང་དུ་ཡབ་རྒྱ་ཤིང་དང་ཡུམ་ཁོ་བཟའ་གཉིས་ཀྱི་སྲས་སུ་
འཁྲུངས(འཁྲུངས་ལོ་མི་གསལ)གང་ཡིན་མ་ངེས་ཀྱང་གཙང་གི་བླ་མ་ཞིག་
གིས་ཐུགས་ཐག་བཅད་ཟེར། གཙང་དུ་ཁྲི་འདོན་གནང་། རླུང་འགུག་ཆར་
འབེབ་ལ་མངའ་བརྙེས་ཤིང་གྲུབ་པའི་གོ་འཕང་མཐོན་པོར་གཤེགས། འདི་
བའི་སྐུ་ཕྲེང་ཐོག་མ་རོང་བོ་དགོན་ཆེན་གྱི་ཐོས་བསམ་གླིང་གི་ཁྲིར་བཞུགས་
ཤིང་། གཙང་སྟོན་བསྟན་པ་རྒྱ་མཚོས་གཙང་སྒར་དོན་འགྲུབ་རབ་བརྟན་
གླིང་གསར་འདེབས་གནང་དུས་ཀྱི་ས་འཛིན་བླ་མ་བཞིའི་གྲས་ཡིན་ཞིང་།
གཙང་སྟོན་ཚང་གིས་ཁོང་དབུ་མཛད་ཆེན་མོར་བསྐོ་གནང་མཛད་པ་སོགས་
རྣམ་ཐར་མང་ངོ༌། སྐུ་ཕྲེང་དྲུག་པ་འདི་བ་དགུང་ལོ་ལྔ་བཅུ་ཙམ་ལ་ཞི་བར་
གཤེགས་སོ།།
༡༨.སྐྱེ་བློ་བཟང་དགེ་ལེགས་བསྟན་འཛིན་རྒྱ་མཚོ།
སྐྱི་སྐུ་ཕྲེང་བདུན་པ་བློ་བཟང་དགེ་ལེགས་བསྟན་འཛིན་རྒྱ་མཚོ་ནི།
རབ་བྱུང་བཅུ་དྲུག་པའི་ཆུ་ལུག་ལོར(1943ལོ)ཀླུ་ཞོལ་མར་ཡབ་གཅོད་པ་
• 260 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
དང་ཡུམ་ཆོས་མཚོ་གཉིས་ཀྱི་སྲས་སུ་སྐུ་བལྟམས། འགྲོ་མགོན་ཐར་ཤུལ་རིན་
པོ་ཆེས་སྐུ་གོང་མའི་ཡང་སྲིད་དུ་ངོས་འཛིན་གནང་། འདི་བ་གཙང་དགོན་
པའི་ས་འཛིན་བླ་མ་བཞིའི་གྲས་ཡིན་ཡང་། རྙེ་ཐམས་ཅད་མཁྱེན་པའི་བཀའ་
བཀོད་ལྟར་རྙེ་དགོན་པར་ཁྲི་སར་བཀོད་ཅིང་། སློབ་གཉེར་གནང་། ལུགས་
གཉིསཀྱི་འཕྲིན་ལས་རྒྱས། མཐར་རབ་གནས་ཤིང་ཁྱི་ལོར(1994ལོ) མྱ་
ངན་ལས་འདས། །
༡༩. སྤོས་མདུད་བློ་བཟང་ཐུབ་བསྟན་བསྟན་པ་རྒྱ་མཚོ།
སྤོས་མདུད་བློ་བཟང་ཐུབ་བསྟན་པ་རྒྱ་མཚོ་འདི་བའི་སྐུ་གོང་མ་ནི།
ཁམས་སྡེ་དགེའི་ཡུལ་དུ་ཡབ་མགོན་པོ་དང་ཡུམ་སྒྲོལ་མ་གཉིས་ཀྱི་སྲས་སུ་
འཁྲུངས་པར་གྲགས། ཀིརྟི་ཚང་གིས་ངོས་འཛིན་གནང་ཞིང་དེ་ཉིད་ཀྱི་དྲུང་
ནས་བཀའ་ཆོས་ཀྱང་མང་དུ་གསན། མདོ་སྔགས་རིག་གནས་དང་བཅས་པ་
ལ་ཞིབ་ཏུ་སྦྱངས། སྐབས་ཤིག་གྲྭ་བ་བཞི་ཙམ་དང་ལྷན་དུ་མང་རར་ཕེབས་
ཤིང་། ཅོག་གྲྭ་ནས་མགོན་ཁང་དང་གཟིམ་ཁང་བཞེངས། ཀ་རྒྱ་སོགས་ནས་
གྲྭ་རྒྱུན་བཅུ་ལྷག་ཏུ་འཕེལ། སྤོས་ལ་མདུད་པ་བརྒྱབ་པ་དང་རྡོ་ལ་འཆང་བུ་
བཅའ་བ་སོགས་གྲུབ་ཐོབ་ཀྱི་སྤྱོད་པ་མང་དུ་མཛད་པས་སྤོས་མདུད་ཚང་དུ་
གྲགས།
སྐུ་ཕྲེང་འདི་བ་ནི་མང་རའི་ཀ་རྒྱ་སྡེ་བ་ནས་རབ་བྱུང་བཅོ་ལྔའི་ལྕགས་བྱ་
ལོར1921ལོ་ཡབ་རྒྱལ་ལོ་དང་ཡུམ་ཁྲོ་མོ་ཐར་གཉིས་ཀྱི་སྲས་སུ་སྐུ་འཁྲུངས།
དགུང་ལོ་དྲུག་གི་སྟེང་རྗེ་དགེ་འདུན་བསྟན་འཛིན་ནོར་བུས་ངོས་འཛིན་གནང་།
ལོ་དེར་ཁྲི་འདོན་ཀྱང་གནང་། དགུང་ལོ་བརྒྱད་ཀྱི་སྟེང་ཐོར་ཤུལ་རིན་པོ་ཆེ་
ལས་རབ་ཏུ་བྱུང་། མཚན་བློ་བཟང་ཐུབ་བསྟན་བསྟན་པ་རྒྱ་མཚོ་ཞེས་གསོལ།
• 261.



མང་རའི་ལོ་རྒྱུས།
ཨ་ཁུ་བཟོད་པ་ཚང་ལས་ཡི་གེ་འབྲི་ཀློག་དང་ཆོ་ག་ཆོས་སྤྱོད་སྐོར་ལ་སྦྱངས།
ར་ཚང་ཨ་ཁུ་འོད་ཟེར་ཆེ་ཆུང་ལས་མདོ་སྔགས་ཀྱི་ཟབ་ཆོས་མང་དུ་མནོས། ས་
གླང་ལོར་ཐར་ཤུལ་དགོན་དུ་ཚོགས་ཞུགས་གནང་། སྔ་ཕྱིར་ལ་མོའི་ཡོངས་
འཛིན་རིན་པོ་ཆེ་ལས་དུས་འཁོར་དབང་ཆེན་ཚར་གསུམ་དང་། ཨ་རོལ་ཚང་
དང་གུང་ཐང་ཚང་། ཐར་ཤུལ་ཚང་བཅས་ཀྱི་མདུན་ནས་ཀྱང་དུས་དབང་
དང་བཀའ་ཆོས་མང་དུ་གསན་ཅིང་། ལྷག་པར་སྐྱབས་རྗེ་ཡོངས་འཛིན་རིན་
པོ་ཆེ་ལས་མི་ཏྲ་རྡོར་ཕྲེང་དང་སྒྲུབ་ཐབས་རིན་འབྱུང་སོགས་ཆོས་བཀའ་བགྲང་
ལས་འདས་པ་གསན་བཞེས་གནང་། དབུས་གཙང་དུ་ལན་གཉིས་ཕེབས་ཏེ་
ཇོ་བོར་ཞལ་གསེར་དང་། སེ་འབྲས་དགེ་གསུམ་ལ་མང་ཇ་དང་སྐུ་འགྱེད་
བསྟར། ལྕགས་བྱ་ལོར་ཀ་རྒྱ་དགོན་གསར་འདེབས་མཛད། ལུགས་གཉིས་
ཀྱི་མཛད་པ་ཅིང་གནང་བསྟན་འགྲོའི་གསོས་སུ་གྱུར་དང་འགྱུར་བཞིན་པའི་
ངང་བཞུགས་བཞིན་པའོ།།
༢༠.ཧོར་ལྡོང་སྐུ་ཕྲེང་བཞི་བ་བློ་བཟང་བསྟན་པའི་རྒྱལ་མཚན།
འདི་བ་རབ་བྱུང་བཅུ་དྲུག་པའི་ས་བྱི་ལོར(1948ལོ)ཀླུའི་གོང་བ་སྡེ་
བར་ཡབ་བསྐལ་བཟང་དང་ཡུམ་གསེར་འཚོ་གཉིས་ཀྱི་སྲས་སུ་འཁྲུངས། ཞི་
ཆེན་གུ་རུ་བསྟན་འཛིན་ཚང་གིས་སྐུ་གོང་མའི་སྤྲུལ་སྐུར་ངོས་འཛིན་གནང་།
དགུང་ལོ་བདུན་གྱི་སྟེང་རྭ་རྒྱུར་ཁྲི་སར་བཀོད། སྤྱི་ལོ1959ལོར་ཕྱིར་ཕ་ཡུལ་
དུ་ཕེབས་ཤིང་། ད་ལྟ་ཁྱིམ་པའི་རྟུལ་ཞུགས་བཟུང་ནས་ཕ་ཡུལ་དུ་ཚེའི་རིག་
བྱེད་ལ་བརྩོན་བཞིན་བཞུགས།
༣༡. སྒར་བ(སྒ་རུ)བློ་བཟང་དོན་གྲུབ་བསྟན་པའི་རྒྱལ་མཚན།
འདི་བ་ཀླུ་འབལ་ཐ་མར་ཡབ་ཀུན་རྒྱལ་དང་ཡུམ་ཀུན་ཐར་སྐྱིད(ཀ་
• 262.



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
བྷོའུ་ཡི་བུ་མོ)གཉིས་ཀྱི་སྲས་སུ་རབ་བྱུང་བཅུ་དྲུག་པའི་ཤིང་སྤྲེལ་ལོར（
1944ལོ) སྐུ་བལྟམས། རེབ་ཀོང་ཤར་སྐྱབས་མགོན་ཚང་གིས་སྐུ་གོང་མའི་
ཡང་སྲིད་དུ་ངོས་འཛིན་གནང་། དགུང་ལོ་བཅུའི་སྟེང་ཁྲི་སར་བཀོད། རེབ་
ཀོང་སྟེང་གི་གཞི་མ་དགོན་པའི་དགོན་བདག་ཡིན། ལ་མོའི་ཡོངས་འཛིན་
ཉིན་པོ་ཆེའི་མདུན་དུ་རབ་བྱུང་དང་དགེ་ཚུལ་གྱི་བསླབ་ པ་མནོས་ཤིང་།
མཚན་བློ་བཟང་དོན་གྲུབ་བསྟན་པའི་རྒྱལ་མཚན་དུ་གསོལ། ཨ་རོལ་རིན་པོ་
ཆེ་དང་ཡོངས་འཛིན་ཚང་། ཤར་ཚང་བཅས་ཀྱི་མདུན་ནས་དབང་ལུང་ཁྲིད་
གསུམ་མང་དུ་གསན། འདི་བ་བསྲེ་རྒྱལ་བ་བྱང་ཆུབ་དོན་གྲུབ་ནས་བརྩིས་
པའི་སྐུ་ཕྲེང་བཅོ་ལྔ་བ་ཡིན།
༢༢.བན་གསར་སྐུ་ཕྲེང་བཞི་བ་དགེ་འདུན་བསྟན་པའི་ཉི་མ།
འདི་བ་བན་ཤུལ་དཔོན་ཚང་དུ་འཁྲུངས། ཨ་རོལ་བློ་བཟང་ལུང་
རིགས་རྒྱ་མཚོ་དང་ཐར་ཤུལ་དགེ་འདུན་ཆོས་སྐྱོང་རྒྱ་མཚོ་རྣམ་གཉིས་བླ་མར་
བསྟེན་ཏེ་བཀའ་ཆོས་མང་དུ་གསན། སེ་འབྲས་དགེ་གསུམ་དང་བཀྲ་ཤིས་
ལྷུན་པོ་སོགས་སུ་ཕེབས། དགའ་ལྡན་དུ་ཡུན་རིང་བཞུགས། ཕྱིར་མདོ་སྨད་
དུ་ཕེབས་ཏེ་སྒྲོམ་གྲྭ་ཚང་འཛིན་སྐྱོང་མཛད། རྗེ་ཞབས་དཀར་བ་ཡང་བླ་མར་
བསྟེན། རབ་ཚེས་མེ་ཁྱི(1886ལོ)ལོར་སྐུ་གཤེགས།
༢༣.བན་གསར་སྐུ་ཕྲེང་ལྔ་བ་དགེ་འདུན་བསྟན་པ་དར་རྒྱས།
འདི་བ་བདུད་ཤུལ་ཀླུ་ཚང་ནས་འཁྲུངས། སྒྲོམ་དགོན་པའི་འདུ་ཁང་
གསར་བཞེངས་དང་ཞིག་གསོ། གཞན་རྟེན་བཞེངས་མང་དུ་གནང་། རབ་
རྒྱལ་ལྕགས་ཁྱི་ལོར(1970ལོ)སྐུ་མྱ་ངན་ལས་འདས།
༢༤.རྭ་ཟ་སྐུ་ཕྲེང་གསུམ་པ་རི་ཁྲོད་པ་དགེ་འདུན་བསྟན་འཛིན་རྒྱ་མཚོ།
: 263 •



མང་རའི་ལོ་རྒྱུས།
འདི་བ་བདུད་ཤུལ་ཀླུ་ཚང་གི་སུག་སྐོར་ཚོ་བའི་ཀླུའི་མ་ཎི་ཚང་ནས་སྐུ་
འཁྲུངས། བྱིས་པའི་དུས་ནས་ཚུལ་ཁྲིམས་རྣམས་པར་དག་ཅིང་ཐུགས་རྒྱུད་ཞི་
ཞིང་དུལ། སྐུ་ཚེ་སྨད་དུ་ཁྲི་ཀའི་རི་ཁྲོད་པའི་གྲས་སུ་ཞུགས་ཏེ་སྒྲུབ་པའི་རྒྱལ་
མཚན་བླ་རུ་བསྒྲེངས། རྗེ་འདི་བའི་འཁྲུངས་གཞིས་ཀྱི་ཤུལ་ད་ལྟའི་སུག་སྐོར་
སྐར་མ་སྟག་ཚང་ཡིན་ནོ།། ..
༢༥.རྭ་ཟ་སྐུ་ཕྲེང་བཞི་བ།
བདུད་ཤུལ་ཀླུ་ཚང་ནས་འཁྲུངས། དགུང་ལོ་གསུམ་པའི་ཐོག་ཐར་
ཤུལ་ཆོས་སྐྱོང་རྒྱ་མཚོས་སྐུ་གོང་མའི་ཡང་སྲིད་དུ་ངོས་འཛིན་གནང་། དགུང་
ལོ་བདུན་གྱི་སྟེང་རྗེ་དེ་ཉིད་ལས་རབ་ཏུ་བྱུང་། ལ་མོ་བདེ་ཆེན་དུ་ཐུགས་
གཉེར་མཛད། སྐུ་ན་ཕྲ་དུས་ཐུགས་རྒྱུད་དྲང་ཞིང་གཞན་དོན་འབའ་ཞིག་ལ་
གཞོལ་བ་ཞིག་ལགས་མོད། སྐབས་ཤིག་ནས་རྐྱེན་སྣ་ཚོགས་ཀྱི་དབང་གིས་
རང་དགོན་དུ་བཞུགས་མ་ཐུབ་པར་ཕྱིར་ཡུལ་དུ་ཕེབས་ཏེ་བཞུགས་ཤིང་།
མཛད་སྤྱོད་བློ་ ཡུལ་ ལས་ འགོངས་ པ་ མང་ དུ་ གནང་། རབ་ རྒྱལ་ ས་ ཁྱི
（1958ལོ)ལོར་འབལ་མང་རའི་སྤྱི་སྒང་དུ་ཟིང་འཁྲུག་ཁྲོད་སྐུ་སྲོག་ཤོར།
༣༦.བརྒྱ་དཔོན་སྐུ་ཕྲེང་གཉིས་པ། །
འདི་བ་མང་རའི་ཁ་ཀྱའི་གོང་བཟའ་ཚོ་བར་འཁྲུངས། ལ་མོ་བདེ་ཆེན་
དུ་ཐུགས་གཉེར་གནང་། སྒྲོམ་གྲྭ་ཚང་ལ་བརྩེ་གཟིགས་ཟབ།
༢༧.རུ་སྤུན་སྐུ་ཕྲེང་བརྒྱད་པ་བློ་བཟང་བསྟན་པའི་རྒྱལ་མཚན།
འདི་བ་ཀླུའི་དཔོན་པོ་ལོ་རྒྱ་ཚང་ནས་འཁྲུངས། རབ་རྒྱལ་ལྕགས་བྱི་
(1960)ལོར་ངལ་རྩོལ་བསྒྱུར་བཅོས་སྐབས་སྐུ་གཤེགས།
༢༨.རུ་སྡུན་སྐུ་ཕྲེང་དགུ་བ་བློ་བཟང་ཆོས་འཕེལ་ཆོས་ཀྱི་ཉི་མ།
རུ་སྡུན་སྐུ་ཕྲེང་དགུ་བ་བློ་བཟང་ཆོས་འཕེལ་ཆོས་ཀྱི་ཉི་མ་ནི་མང་རའི་ཀླུ་
: 264 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ཚང་ཆུ་མགོ་གཞུང་དུ་རབ་བྱུང་བཅུ་དྲུག་པའི་ཤིང་ཡོས་སྤྱི་ལོ1975ལོར་ཡབ་
བཀྲ་ལོ་དང་ཡུམ་སྒྲོལ་ལོ་གཉིས་ཀྱི་སྲས་སུ་འཁྲུངས། ་རབ་གནས་ལྕགས་རྟ་སྤྱི་
ལོ1990ལོར༧ ཆོས་རྗེ་རིན་པོ་ཆེ་ལས་རབ་ཏུ་བྱུང་། རྗེ་དེ་ཉིད་དང་།
བཤེས་གཉེན་ཆེན་པོ ༧རྗེ་སྨོན་ལམ་རྒྱ་མཚོ་སོགས་བསྟེན་ནས་བསྡུས་ཚད་
དང་ཕར་ཕྱིན། ཐ་སྙད་རིག་གནས་སོགས་ལ་ཐོས་བསམ་རྡོ་རུས་ཐུག་པ་
གནང་། 1997ལོར་རྗེ་བཙུན་ཡེ་ཤེས་རྒྱ་མཚོའི་དྲུང་ནས་བསྙེན་པར་རྫོགས་
ཤིང་། 2000ལོར་ཟླ10ཚེས8ཉིན་རྗེ་བཙུན་འཇམ་དབྱངས་བློ་བཟང་
བསྟན་དར་དཔལ་བཟང་བོས་ངུ་སྡུན་སྐུ་ཕྲེང་དགུ་བའི་ཡང་སྲིད་དུ་ངོས་འཛིན་
གནང་། 2001ལོའི་ཟླ3ཚེས11ཉིན་ལུང་རིགས་སྨྲ་བ་རྒྱ་མཚོ་ལྟ་བུའི་དབུས་
སུ་ཕར་ཕྱིན་རབ་འབྱམས་པའི་དམ་བཅའ་བཞག ད་ལྟ་དགོན་འདི་གར་དབུ་
མའི་གཞུང་ལ་ཐོས་བསམ་གནང་བཞིན་བཞུགས་སོ།།
༢༩.རྒྱུ་ཐོ་འཇམ་དབྱངས་བསྟན་འཛིན་རྒྱ་མཚོ།
ཨ་ལགས་ རྒྱུ་ ཐོའམ་འཇམ་ དབྱངས་ བསྟན་འཛིན་རྒྱ་ མཚོ་ ཚང་ནི།
རབ་བྱུང་བཅོ་ལྔ་བའི་ལྕགས་སྤྲེལ་ལོར(1920ལོ) བན་ཤུལ་སྡེ་བར་ཡབ་
དབང་བྷ་དང་ཡུམ་སྙིང་མོ་དཀར་གཉིས་ཀྱི་སྲས་སུ་འཁྲུངས། དགུང་ལོ་
བརྒྱད་ཀྱི་སྟེང་ནོམ་ཆི་མཁན་པོ་ལས་རབ་བྱུང་གི་སྡོམ་པ་མནོས། མཚན་
འཇམ་དབྱངས་བསྟན་འཛིན་རྒྱ་མཚོ་ཞེས་གསོལ། སྐུ་ན་ཕྲ་དུས་བན་ཤུལ་སྤྱི་
བའི་གྲྭ་བ་བྱས། དགུང་ལོ་བཅུ་དྲུག་སྟེང་དཔལ་ལྡན་བཀྲ་ཤིས་འཁྱིལ་དུ་
ཕེབས་ནས་རྗེ་བཙུན་བསྟན་པའི་འཁོར་ལོས་བསམ་བཞིན་མིའི་སྲིད་པ་བཟུང་
བའི་ཡོངས་ཀྱི་དགེ་བའི་བཤེས་གཉེན་དག་གི་སྤྱན་སྔར་གཞུང་ལུགས་རབ་
འབྱམས་ལ་གསན་བསམ་མཛད། ཉེར་བཞི་བར་སླར་ཡང་ནོམ་ཆི་མཁན་པོ་
： 265 •



མང་རའི་ལོ་རྒྱུས།
ལས་བསྙེན་པར་རྫོགས། ས་ཁྱི་ལོར་ཕྱིར་མང་ཡུལ་དུ་ཕེབས་ནས་དགོན་པ་
འདེབས་པའི་ཉེར་བསྡོགས་བརྩམས་ཀྱང་དོན་འཁྱོལ་མ་བྱུང་། ལོ་དེར་འཛིན་
བཟུང་བྱས་ཏེ་ལོ་དགུར་བཙོན་དུ་བཞུགས། རབ་བྱུང་བཅུ་དྲུག་པའི་ལྕགས་
བྱ་ལོར(1981ལོ) སླར་ཡང་ཁོང་གིས་བན་ཤུལ་ཚོ་དྲུག་གི་གྲྭ་རྒྱུན་བསྡུས་ཏེ་
གླང་ཆེན་རྫ་རིའི་ལྷ་ཞོལ་སྨན་ཆུ་བསིལ་མའི་འགྲམ་རྒྱུད་དུ་བན་ཤུལ་སྒར་
གསར་བཀྲ་ཤིས་ཆོས་རྫོང་གླིང་འདི་ཉིད་ཕྱག་བཏབ། ལུགས་གཉིས་ཀྱི་མཛད་
འཕྲིན་ཤིན་ཏུ་རྒྱས་པའི་མུར། དགུང་གྲངས་དོན་བདུན་པར་གཟུགས་སྐུའི་
བཀོད་པ་བསྡུས་སོ།།
༣༠. ར་རྒྱུའི་ཨ་ལགས་ཆུ་ནག་ཚང་།
ར་རྒྱའི་ཨ་ལགས་ཆུ་ནག་བློ་བཟང་མཚན་ཅན་རབ་ཚེས་ས་ལུག་སྤྱི་ལོ
1919ལ་ལོ་བའི་དཔོན་ཚང་དུ་ཆོས་སྐྱིད་ཟེར་བའི་སྲས་སུ་འོད་གོར་དང་
བཅས་ཏེ་འཁྲུངས། དགུང་ལོ་གསུམ་པར་བཀྲ་ཤིས་འབྱུང་གནས་སུ་མཆོད་
མཇལ་ལ་ཕེབས་དུས་ཕྱོགས་དེ་ནས་འཇའ་ཞིག་ཁྱིམ་དེའི་སྒོར་འཐེན་པ་ཀུན་
གྱིས་མཐོང་། དེར་ཕེབས་ཏེ་ཤིང་བཟའ་རིན་པོ་ཆེ་དང་སྐུ་ཕྱོགས་ཨ་དགའ་
གཉིས་ལྷན་ཏུ་བཞུགས་པར་མཇལ་དུས་ཀོག་ནས་ཁོང་གཉིས་ཀྱི་གང་རུང་གི་
པང་དུ་བཞུགས་ཤིང་། ཕྱག་ཕྲེང་ལ་འཇུ་བ་སོགས་ཀྱིས་ཁོང་གཉིས་ཀས་ཨ་
ལགས་ཆུ་ནག་གི་སྤྲུལ་སྐུར་ངོས་འཛིན་གནང་། དགུང་ལོ་བདུན་གྱི་སྟེང་ཐར་
ཤུལ་རིན་པོ་ཆེའི་ཞལ་སྔ་ནས་རབ་ཏུ་བྱུང་། མང་རའི་དགོན་ཆེན་དུ་དགེ་སློང་
རྒྱ་མཚོ་ཀློག་གི་སློབ་དཔོན་དུ་བསྟེན་ནས་ལོ་གཉིས་ལ་བཞུགས། དེ་ནས་བཀྲ་
ཤིས་འབྱུང་གནས་སུ་ཁྲིད་བཀོད་དེ་སློབ་གཉེར་གནང་བས་རིགས་པ་སྨྲ་བའི་
རྒྱན་དུ་གྱུར། རྗེས་སུ་འཛིན་གྲྭའི་ཆོས་གྲོགས་ལྔ་དང་བཅས་དབུས་སུ་ཕེབས་
: 266 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ནས་སེར་བྱེས་གྲྭ་ཚང་དུ་བཞུགས། ལོ་གསུམ་ནས་ཕྱིར་ཕེབས་ཏེ་ཕ་ཡུལ་དུ་ལོ་
གཅིག་བཞུགས། 194 ལོར་ཡང་ཕྱིར་དབུས་སུ་ཕེབས་ཤིང་སེར་བྱེས་གྲྭ་
ཚང་དུ་ལོ་གསུམ་ལ་སློབ་གཉེར་གནང་ནས་ཕྱིར་ཕེབས་དུས་ལམ་སྐྱེད་ནས་ཞི་
བར་གཤེགས། །
༣༡. མཆོག་སྤྲུལ་ཚེ་དབང་རིག་འཛིན། །
མཁན་ཆེན་ཡེ་ཤེས་དར་རྒྱས་ཀྱི་སྐུ་ཕྲེང་གཉིས་པ་སྤྲུལ་སྐུ་ཚེ་དབང་རིག་
འཛིན་ནི། མང་རའི་ལོ་བར་ཡབ་བླ་མ་ཚེ་རིང་དང་ཡུམ་མཚེ་མ་སྐྱིད་གཉིས་ཀྱི་
སྲས་སུ་རབ་རྒྱས་ ས་གླང་སྤྱི་ལོ1949ལོར་འཁྲུངས། དགུང་ལོ་ལྔའི་སྟེང་
འདྲེན་མཆོག་ཚེ་དབང་རིག་འཛིན་གྱི་བཀའ་ལུང་ལྟར། དགེ་བའི་བཤེས་
གཉེན་དཀོན་མཆོག་རིན་ཆེན་མང་རར་ཕེབས་དུས། རྨེ་དགོན་གྱི་མཁན་ཆེན་
ཡེ་ཤེས་དར་རྒྱས་ཀྱི་སྤྲུལ་སྐུར་ངོས་འཛིན་གནང་། སྤྱི་ལོ1989ལོར་རི་བོ་རྩེ་
ལྔར་མཁན་པོ་འཇིགས་ཕུན་གྱི་དྲུང་དུ་ཆོས་བཀའ་ཅི་རིགས་གསན། དགུང་
ལོ་སོ་བརྒྱད་ཐོག་འབལ་ཤང་ཁྲི་དགོན་དུ་ཕེབས་ནས་མཁན་རིན་པོ་ཆེ་དཀོན་
མཆོག་རིན་ཆེན་གྱི་དྲུང་དུ་སྙིང་ཐིག་ཡ་བཞི་དང་ཀློང་ཆེན་མཛོད་བདུན། མི་
ཕམ་གསུང་འབུམ་སོགས་དབང་ལུང་ཁྲིད་གསུམ་ཚིམ་པར་མནོས། དགུང་ལོ་
བཞི་བཅུའི་ཐོག་སྐུ་གོང་མའི་གདན་ས་རྨེ་དགོན་དུ་ཁྲི་འདོན་གནང་། མདོ་
སྔགས་བསྟན་པའི་མངའ་བདག་ལ་མོའི་ཡོངས་འཛིན་རིན་པོ་ཆེ་ལས་ཐུགས་རྗེ་
ཆེན་པོའི་དབང་དང་སྐུ་རིམ་རྣམ་གསུམ་སོགས་དབང་ལུང་ཅི་རིགས་གསན།
དགུང་ལོ་ཞེ་གསུམ་ནས་ཤང་ཁྲི་དགོན་པའི་དགོན་བདག་དང་། སྔ་ཕྱིར་རྩེ་
ཁོག་དང་འབལ་རྫོང་བར་དང་འབར་རྫོང་ནང་ཁུལ་གྱི་རྩྭ་སའི་རྩོད་གླེང་མང་
པོ་འདུམ་པར་མཛད་པས། ཞིང་ཆེན་ནས་མི་རིགས་མཐུན་སྒྲིལ་གྱི་གཟེངས་
• 267 •



མང་རའི་ལོ་རྒྱུས།
རྟགས་གནང་། ད་ལྟ་ཤང་ཁྲི་དགོན་དུ་བཞུགས།
གཉིས་པ། དགེ་བཤེས་སྐོར།
༡.ར་ཚང་ཨ་ཁུ་བློ་བཟང་འོད་ཟེར་ཚང་།
རྗེ་བཙུན་བློ་བཟང་འོད་ཟེར་ར་ཚང་སྡེ་བར་རབ་ཚེས་ས་བྱི་སྤྱི་ལོ
1888ལ་འཁྲུངས། རྗེ་བཙུན་བྱམས་པ་བཟང་བོ་ལས་རབ་ཏུ་བྱུང་། མང་
རའི་དགོན་ཆེན་དང་བཀྲ་ཤིས་ཆོས་སྡིངས་སུ་སློབ་གཉེར་དཔྱིས་ཕྱིན་པ་གནང་།
ཕྱིས་རྗེ་བཙུན་བྱམས་པ་བཟང་བོ་ལས་གདམས་ངག་བུམ་པ་གང་བྱོའི་ཚུལ་དུ་
གསན་ཅིང་གནས་དབེན་པར་སྒྲུབ་པ་རྩེ་གཅིག་གནང་བས་ཡི་དམ་གྱི་ཞལ་
གཟིགས་ཡང་ཡང་བྱུང་། ཕྱོགས་རིས་མེད་ཀྱི་གདུལ་བྱ་མང་བོ་གསང་ཆེན་
ཐེག་པའི་ལམ་ལ་བཀོད་ཅིང་ཨ་ཚོགས་དགོན་པའི་བྱམས་ཁང་བཞེངས་པ་དང་
ཐར་ཤུལ་དགོན་པའི་གདན་ས་ཆོས་བཞིན་བསྐྱངས། གསུང་ལས་སྐྱེས་པའི་
སློབ་མའང་ཞྭ་དམར་པཎྜིཏའི་མཆོག་སྤྲུལ་སོགས་སྐྱེས་ཆེན་མང་དུ་བཞུགས།
རབ་རྒྱལ་ལྕགས་སྟག་སྤྱི་ལོ 1950ལོར་མཁའ་སྤྱོད་ཆོས་ཀྱི་ཞིང་ཁམས་སུ་
བཤེགས། གསུང་རྩོམ་ལ་《སྒྲུབ་ཐབས་མཁའ་སྤྱོད་བགྲོད་པའི་མྱུར་ལམ»
དང་། 《ཚོགས་མཆོད་མཁའ་སྤྱོད་བགྲོད་པའི་ཐེམ་སྐས» 《སྦྱིན་སྲེག་
མཁའ་འགྲོའི་གསང་མཛོད»« སྦྱིན་སྲེག་དངོས་གྲུབ་འགུག་པའི་ལྕགས་
ཀྱ»སོགས་བཞུགས།
༢.ཁ་གྱའི་ཐབས་མཁས།
འདི་བ་རབ་བྱུང་བཅོ་ལྔ་བའི་མེ་སྤྲེལ(1896ལོ)ལོར་ཁ་གྱའི་རྟ་མང་
དུ་ཡབ་པདྨ་དང་ཡུམ་ཨ་བོ་སྐྱིད(ཀླུའི་མ་ཎིའི་བུ་མོ)གཉིས་ཀྱི་སྲས་སུ་འཁྲུངས།
ཆུང་དུས་ནས་རབ་ཏུ་བྱུང་སྟེ་ཀླུ་ཚང་དགོན་དུ་གོང་བཟའི་བླ་མའི་དགེ་ཕྲུག་
· 268 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
གནང་། དགུང་ལོ་ཉི་ཤུ་ཙམ་ནས་དྷཱི ཚ་བཀྲ་ཤིས་ཆོས་སྡིངས་སུ་ཕེབས་ནས་
༧ཡོངས་ཀྱི་དགེ་བའི་བཤེས་གཉེན་ཆེན་པོ་ལྷ་སྡེ་ཡེ་ཤེས་རྒྱ་མཚོ་དང་ཁ་སྒང་
འཕྲིན་ལས་འོད་ཟེར་ཚང་། ཨ་ཁུ་དོན་ལྡན་ཚང་སོགས་དགེ་རྒན་དུ་བསྟེན་ཏེ་
ཐོས་བསམ་རྡོ་རུས་ཐུག་པ་གནང་། ཀླུའི་ཐབས་མཁས་ཀྱིས་རྟགས་གསལ་
འཕེན་འཕེན་གྱིས་ཞེས་མིག་དཔེར་བྱེད་པ་བྱུང་། དྷཱི ཚ་ནས་ཕྱིར་ཕེབས་
ཁར་ཨ་ཁུ་དོན་ལྡན་ཚང་གིས། ཁྱོད་ཕྱིར་སོང་ལ་འཇིགས་བྱེད་བསྙེན་ཆེན་
ཞིག་ཅིས་ཀྱང་ཐོངས་གསུངས་པ་ལྟར་འཇིགས་བྱེད་བསྙེན་ཆེན་ཕུད། མཚན་
ཞིག་ལ་གློ་བུར་དུ་སྐྲག་དངངས་ཆེན་པོ་ཞིག་བྱུང་། ཕྱིས་ཨ་ཁུ་དོན་ལྡན་ཚང་
གི་དྲུང་དུ་མཇལ་བར། དེ་དུས་ཁྱོད་སྐྲག་ཨང་གསུངས། ཀླུ་ཚང་དགོན་དུ་བློ་
གསར་བ་རྣམས་ལ་བསྡུས་གྲྭ་དང་བློ་རྟགས། ཕར་ཕྱིན་བཅས་ཀྱི་དཔེ་ཁྲིད་
གནང་ཞིང་། བསྒྲུབ་བྱ་དུ་མ་རབ་བྱུང་དང་དགེ་ཚུལ་གྱི་བསླབ་པ་ལ་བཀོད།
ང་བརྒྱད་བར་ཀླུ་ཚང་དགོན་དུ་བཞུགས། ལོ་དེར་སྐུ་ཡུལ་དུ་ཕེབས་ཤིང།
རབ་བྱུང་བཅུ་དྲུག་པའི་ལྕགས་གླང་(1961ལོ)ལོར་སྐུ་མྱ་ངན་ལས་འདས།
༣.ཁ་གྱའི་དགེ་འཕེལ།
ཁ་གྱའི་རི་ཁྲོད་པ་དགེ་འཕེལ་ཚང་ནི། རབ་བྱུང་བཅོ་ལྔའི་ལྕགས་གླང་
ལོར་(1901ལོ)ཁ་གྱའི་རྟ་མང་དུ་ཡབ་སྨན་པ་ཁྲོ་རྒན་དང་ཡུམ་རྒྱ་བཟའ་མ་
གཉིས་ཀྱི་སྲས་སུ་འཁྲུངས། དྷཱི༔ ཚར་སློབ་གཉེར་གནང་སྟེ་གཞུང་པོ་ཏི་ལྔ་
མཐར་ཕྱིན། ཞར་དུ་ཐ་སྙད་རིག་གནས་ལའང་ཞིབ་ཏུ་སྦྱངས་ཤིང་། ལྷག་
པར་སྙན་ངག་ལ་སྦྱངས་པ་རྩལ་དུ་ཐོན། རྒྱུན་དུ་གཟན་སེར་བོ་མནབས། བླ་
མའི་གཙོ་བོ་ལྷ་སྡེ་ཚང་དང་ཁ་སྒང་ཚང་། དོན་ལྡན་ཚང་སོགས་ཡིན། ཕྱིས་
ཕ་ཡུལ་དུ་ཕེབས་ནས་ཀླུ་ཚང་དགོན་སོགས་སུ་བསྒྲུབ་བྱ་དུ་མ་རབ་བྱུང་གི་རྟེན་
： 269.



མང་རའི་ལོ་རྒྱུས།
ལ་བཀོད། ཁ་གྱ་སྡེ་བར་ལོ་རེར་བཀའ་འགྱུར་དག་ཚར་རེ་མ་ཆག་པར་འདོན་
རྒྱུའི་སྲོལ་བཙུགས། ཞར་དུ་ཁྱིམ་པ་ཕོ་མོ་རྣམས་ལ་སཱ་ཙྪ་དུང་ཕྱུར་མང་བོ་
དཔར་དུ་བཅུག རྭ་རྒྱུར་ཡང་རེ་ཞིག་བཞུགས། གནས་ངེས་མེད་དུ་ཕེབས།
ཁ་ གྱུར་ སྒྲོལ་ མ་ ཉེར་ གཅིག་ གི་ རྗེས་ གནང་སྩལ། གསུང་ རྩོམ་ སྐོར་ ལ།
《བཙན་མཆོད་སྙན་ངག་གི་ལམ་ནས་དྲངས་པ》དང་《ཀླུ་ཚང་དགོན་པའི་
ཆོས་ཐོག་སོ་སོའི་སྒྲིག་ཡིག»སོགས་ཐོར་བུ་འགའ་ཞིག་བཞུགས། རབ་བྱུང་
བཅུ་དྲུག་པའི་ལྕགས་གླང་ལོར(1961ལོ)སྐུའི་བཀོད་པ་བསྡུས།
༤.ཁ་གྱའི་བློ་གྲོས།
ཁ་གྱའི་བློ་གྲོས་རྒྱ་མཚོ་ནི། ཁ་ཀྱའི་བྱམས་སྐོར་དུ་ཡབ་རུ་འབུ་དང་
ཡུམ་བ་རིས་བཟའ་གཉིས་ཀྱི་སྲས་སུ་འཁྲུངས། བླ་བྲང་བཀྲ་ཤིས་འཁྱིལ་དུ་
ཕེབས་ནས་ཨ་ལགས་དཔའ་རིས་པའི་ཡོངས་འཛིན་དགེ་པའི་བཤེས་གཉེན་ཨ་
ཁུ་བསྟན་པ་ཚང་སོགས་དགེ་རྒན་དུ་བསྟེན་ནས་ལོ་ངོ་བདུན་ལྷག་ལ་སློབ་
གཉེར་གནང་། རྣམ་དཔྱོད་ཤིན་ཏུ་ཆེ་བར་གླེང་། ང་བརྒྱད་ལོར་ཕྱིར་ཕ་
ཡུལ་དུ་ཕེབས་ཤིང་། མ་འགྱངས་པར་མུ་གེའི་དབང་གིས་སྐུ་གཤེགས།
༥.རུ་མང་བྱམས་པ་འཕྲིན་ལས།
ལྔ་རིག་སྨྲ་བའི་དབང་བོ་བྱམས་པ་འཕྲིན་ལས་ནི། རབ་བྱུང་བཅོ་ལྔ་
བའི་ཆུ་ཕག་ (1923ལོ)ལོར་ཀླུ་ཚང་རུ་མང་སྡེ་བར་ཡབ་འབྲུག་རྒྱལ་དང་
ཡུམ་ཐར་བཟའ་གཉིས་ཀྱི་སྲུས་སུ་འཁྲུངས། ཆུང་དུས་རབ་ཏུ་བྱུང་སྟེ་ཀླུ་ཚང་
དགོན་དུ་ཞུགས། དགུང་ལོ་བཅུ་གསུམ་ སྟེང་བླ་ བྲང་དུ་ ཕེབས་ཏེ་ ཨ་ ཁུ་
འཇིགས་མེད་མི་ལ་ཚང་གི་དགེ་ཕྲུག་གནང་། སྔ་ཕྱིར་དགེ་བའི་བཤེས་གཉེན་
ཆེན་པོ༧ཐེ་བོའི་ཤེས་རབ་ཚང་དང་བསང་ཁོག་འཇིགས་མེད་ཚང་། ཨ་
: 270.



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
མཆོག་འཇིགས་མེད་ཚང་སོགས་བསམ་སྦྱོར་གཉིས་ཀྱིས་ཚུལ་བཞིན་བསྟེན་ཏེ་
ཁ་དོག་དཀར་དམར་ནས་དབུ་མའི་བར་སློབ་གཉེར་དཔྱིས་ཕྱིན་པ་གནང་།
ཡུལ་མདོ་སྨད་ཀྱི་མ་ཧཱ་པཎྜི་ཏ་ལྷ་མོའི་ཚུལ་ཁྲིམས་ཚང་ལས་ཐ་སྙད་རིག་གནས་
སྐོར་ལའང་གསན་བསམ་ཕུ་ཐག་ཆོད་པ་གནང་། དགུང་ལོ་ཉེར་ལྔའི་སྟེང་
དུས་འཁོར་གྲྭ་ཚང་གི་འཆམ་ཆེན་ཁྲོད་ཞུགས་ནས་ཨང་རིམ་གཉིས་པ་བླངས།
ཨ་ལགས་ཆོས་རྫོང་ཚང་གི་མཚན་ཉིད་ཞབས་ཞུ་བ་གནང་། རྗེས་སུ་ཕྱིར་ཕ་
ཡུལ་དུ་ཕེབས་ནས་ཐར་ཤུལ་དགོན་རྣམ་དག་ཁྲིམས་ལྡན་གླིང་དུ་ཁྲོས་ནག་གི་
སྒྲུབ་མཆོད་བཙུགས། ང་བརྒྱད་དང་རིག་གསར་སྐབས་འཐབ་རྩོད་དང་རྡུང་
རྡེགཡ་ང་བ་མྱངས། བསྟན་པ་ཡང་དར་སྐབས། ཐར་ཤུལ་དགོན་དུ་སླར་
ཡང་ཁྲོས་ནག་སྒྲུབ་མཆོད་བསྐྱར་འཛུག་གནང་ཞིང་། བློ་གསལ་དོན་གཉེར་
ཅན་རྣམས་ལ་བསྡུས་གྲྭ་དང་གྲུབ་མཐའ། ས་ལམ་སོགས་ཀྱི་དཔེ་ཁྲིད་དང་།
གསོ་རིག་སྐོར་ལ་ཡང་གཞུང་ལུགས་དང་ལག་ལེན་ཟུང་འབྲེལ་གྱིས་ཞིབ་ཁྲིད་
གནང་། དེར་མ་ཟད་དགོན་པའི་འགྲིག་ལམ་ལ་དག་ཏེར་གནང་བ་སོགས་
ཕྱག་རྗེས་ཆེ། རབ་གནས་ལྕགས་རྟ་ལོར(1990ལོ)བསྟན་དོན་འབའ་ཞིག་
ཏུ་སྐུ་གཤེགས། གསུང་རྩོམ་ལ། གསོ་རིག་སྐོར་དང་། སྙན་ངག་གི་ལམ་
ནས་དྲངས་པའི་བསྟོད་ཚོགས་དང་ཆབ་ཤོག་གི་སྐོར་སོགས་ཐོར་བུ་མང་དུ་
བཞུགས། །
༦.སུག་སྐོར་དགེ་འདུན། །
སུག་སྐོར་དགེ་འདུན (ཆེ་བ)ནི། རབ་ རྒྱལ་ ལྕགས་རྟའི་ལོར(
1930ལོ)སུག་སྐོར་སྡེ་བར་ཡབ་སངས་རྒྱས་དང་ཡུམ་མཁར་དྲིས་གཉིས་ཀྱི་
སྲས་སུ་འཁྲུངས། ཆུང་དུས་ནས་ཀླུ་ཚང་དགོན་པའི་ཆོས་སྒོར་ཞུགས་ཏེ།
• 271 •



མང་རའི་ལོ་རྒྱུས།
དགོན་དེ་གའི་ཆོ་ག་ཆོས་སྤྱོད་རྣམས་ཐུགས་འཛིན་མཛད་པས་གཅིག་པུར་བློར་
ཤར་ཤར་དུ་འགྲོ་བས་ལོ་བདུན་ཙམ་ནས་ཆོ་ག་ཆོས་སྤྱོད་ཅི་ཞིག་འདོན་དགོས་
ཀྱང་རང་རྐྱ་འཕེར་བ་ཞིག་ཡིན། འཛིན་གྲྭ་རྟགས་རིགས་རྫོགས་ཙམ་ནས་བླ་
བྲང་དུ་ཕེབས་ཏེ་ཨ་མཆོག་འཇིགས་མེད་ཚང་དང་སྨད་སོག་བརྩོན་འགྲུས་ཚང་
སོགས་བཤེས་གཉེན་དམ་པ་མང་དུ་བསྟེན་ཅིང་། ལྟོ་གོས་གཏམ་གསུམ་གྱོང་
ལ་བསྐུར་ནས་སློབ་གཉེར་གནང་བས་ཀླུའི་དགེ་འདུན་ཞེས་མཚན་སྙན་འབར།
ང་བརྒྱད་ལོར་ཕྱིར་ཕ་ཡུལ་དུ་ཕེབས་ཤིང་། རིག་གསར་སྐབས་མི་ངན་གྱི་ཞྭ་མོ་
གཡོགས་ཏེ་འཐབ་རྩོད་ཡང་བ་བྱས། སྲིད་ཇུས་གུ་ཡངས་བཏང་རྗེས་ཀླུ་ཚང་
དགོན་དུ་ཕེབས་ནས་གྲྭ་བ་གཞོན་ནུ་རྣམས་ལ་བསྡུས་གྲྭ་སོགས་ཀྱི་དཔེ་ཁྲིད་
མཛད་ཅིང་དུས་རྒྱུན་དཔེ་ལྟོས་འབའ་ཞིག་ལ་འགྲུས། ཨ་ཚོགས་དང་རྫོང་
དཀར་དགོན་གྱི་གདན་ཞུས་ བཞིན་དེ་གར་ཕེབས་ ནས་དཔེ་ཁྲིད་གནང་།
རང་དགོན་གྱི་འཆད་ཉན་དང་འགྲིག་ལམ་ལ་རྟིང་སྐུལ་དང་དག་ཏེར་དཔེ་མེད་
མཛད་པས་ཕྱག་རྗེས་ཤིན་ཏུ་ཟབ།
༧. གོང་བའི་མཉམ་བཞག་པ།
ཡོངས་ཀྱི་དགེ་བའི་བཤེས་གཉེན་ཆེན་པོ་ གོང་བའི་སློབ་ པ་ མཉམ་
བཞག་པ་བློ་བཟང་ཐུབ་བསྟན་ཚང་ནི། བོད་རབ་བྱུང་བཅོ་ལྔ་བའི་ཤིང་ཡོས་
ལོར(1915ལོ)གོང་བ་སྡེ་བར་ཡབ་བཤད་སྒྲུབ་དང་ཡུམ་ཐར་མོ་གཉིས་ཀྱི་
སྲས་སུ་བལྟམས། སྐྱབས་རྗེ་ཐར་ཤུལ་རིན་པོ་ཆེ་ལས་རབ་ཏུ་བྱུང་སྟེ། དྷཱི༔ ཚ་
བཀྲ་ཤིས་ཆོས་སྡིངས་སུ་ཕེབས་ནས་སློབ་གཉེར་གནང་། མདོ་ལས། བྱང་
ཆུབ་སེམས་དཔའ་ནི་གྲོགས་ངན་པ་ལ་འཇིགས་པ་ལྟ་བུ་གླང་པོ་ཆེ་མྱོས་པ་ལ་ནི་
མ་ཡིན་ནོ།། ཞེས་གསུངས་ པ་ བཞིན། ཚོགས་དང་ཆོས་གྲྭའི་སྐབས་ མ་
· 272 .



་་ དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
གཏོགས་ཟང་ཟིང་དང་འདུ་ཚོགས་སོགས་ལ་གཏན་མི་དགྱེས་པར་རྒྱུན་པར་
གཅིག་པུར་ ཕེབས་ བཞུགས་ མཛད་ པས་ མཚན་ ལ་ རང་ སངས་ རྒྱས་ ཞེས་
བཏགས། དེ་ནས་དབུས་ཀྱི་གདན་ས་ཆེན་པོ་སེ་འབྲས་གང་རུང་ལ་ཕེབས་
ནས་སློབ་གཉེར་གནང་རྒྱུའི་འདུན་པ་སྐྱེས་ཀྱང་ཕ་མའི་བཀའ་མ་འཁྲོལ་བས།
འཛིན་གྲྭ་བློ་ རྟགས་ ལ་ སླེབས་ པའི་ དུས་ཏེ། དགུང་ལོ་ཉེར་གསུམ་ སྟེང་།
མཁས་གྲུབ་བྱེ་བའི་བསྟི་གནས་དཔལ་ ལྡན་ བཀྲ་ཤིས་འཁྱིལ་དུ་ཕེབས་ཏེ།
རིགས་པའི་དབང་ཕྱུག་ཆེན་པོ༧དམེ་ཤུས་འཇིགས་མེད་ཚང་དང་གཞུང་བརྒྱ་
སྨྲ་བའི་དབང་བོ༧དཔའ་ལུང་ཡེ་ཤེས་ཚང་སོགས་དགེ་རྒན་དུ་བསྟེན་ནས་
རྒྱུགས་བརྩི་ བཞག་ དང་ འཛིན་ སྐྱོར་སྦྱངས། དཔེ་ ཁྲིད་ དང་ བགྲོ་གླེང་།
འཕྲོས་པ་དང་དོགས་གཅོད་སོགས་ལ་ཤ་ཐང་ཐང་དུ་འབད་པས། རིང་བོ་མ་
ལོན་པར་ལུང་རིགས་སྨྲ་བའི་རྩེར་སོན་པར་གྱུར་ཏོ།། དུས་རྒྱུན་དུ་གཞུང་གི་
དཀའ་གནད་སོགས་ལ་ཐུགས་རྩེ་གཅིག་ཏུ་གཏད་པས་ཕེབས་བཞུད་སོགས་ཀྱི་
སྐབས་སུ་དབུ་རྩིག་ངོས་ལ་བརྡབས་པ་དང། ཉེ་ལོགས་སུ་སྐད་མཐོན་པོས་
བོས་ཀྱང་མི་གསན་པ་སོགས་ཐེངས་དུ་མར་བྱུང་བས། སློབ་པ་མཉམ་བཞག་
པ་ཞེས་མཚན་སྙན་འབྲུག་སྒྲ་ལྟར་གྲགས་པར་གྱུར་ཏོ།། དེ་ལྟར་འཛིན་གྲྭ་
མཛོད་དུ་སླེབས་པའི་དུས་ཏེ། རབ་རྒྱལ་ཤིང་ལུག་ལོར(1955ལོ) སྐུ་སྙུན་
ཅུང་ཟད་བཞེས་ནས་ཕྱིར་ཕ་ཡུལ་དུ་ཕེབས་ཤིང་། མ་འགྱངས་པར་སྐུ་མྱ་ངན་
ལས་འདས་པའི་ཚུལ་བསྟན་ཏོ།།
༨.ཙག་གའི་འཇམ་དབྱངས་འཕྲིན་ལས།
དེ་ཡང་སྔོན་གྱི་དུས་ཤིག་ལ་གཙང་སྒོམ་ཐར་རིན་པོ་ཆེ་འགྲོ་དོན་གྱི་ཆེད་
དུ་མང་རར་ཕེབས་ཤིང་ཙག་གའི་ཁྲོ་རྒྱལ་གྱི་མཆོད་གནས་སུ་གྱུར། ཁོང་ཕྱིར་
• 273 •



མང་རའི་ལོ་རྒྱུས།
ཕེབས་ཁར་ང་ཁྱེད་ཚང་ལ་ཡང་ཡང་འོངས་གསུང་སྟེ་སྟོད་འགག་དང་སྐུ་ཕུར་
སོགས་ཙག་གའི་ཁྲོ་རྒྱལ་ཚང་ལ་གནང་ཞིང་སྤྱི་ལོ1958 བར་ཡོད་པར་གྲགས།
ཡབ་ཙག་གའི་ཁྲོ་རྒྱལ་གྱི་བུ་སྐལ་བཟང་རྒྱལ་དང་ཡུམ་རྣལ་མ་སྐྱིད་གཉིས་ཀྱི་
སྲས་སུ་སྤྱི་ལོ1906 སྟེ་རབ་བྱུང་བཅོ་ལྔ་བའི་མེ་ཕོ་རྟའི་ལོའི་ཟླ4 བའི་ཚེས15
ཉིན་ལྟས་ངོ་མཚར་ཅན་དང་བཅས་སྐུ་བལྟམས། སྐུ་ན་ཕྲ་དུས་རྭ་རྒྱའི་དགེ་
རྒན་ཚང་གི་མདུན་ནས་རབ་ཏུ་བྱུང་བར་གྲགས། མང་རའི་རྙེ་དགོན་དུ་
ཚོགས་ཆོས་འགྲིམས། ལྷ་ སྡེ་དགེ་བཤེས་ཚང་སོགས་ལས་གཞུང་ལུགས་ལ་
སྦྱངས། དེ་རྗེས་བླ་བྲང་དུ་ཕེབས་ནས་སློབ་གཉེར་མཛད་པར་གྲགས། དེ་
ནས་ཕྱིར་མཚོ་སྔོན་དུ་བྱོན་ཅིང་ཙག་ག་རྒྱ་སུའི་སྤྱི་བའི་གྲྭ་བ་འགའ་དང་
འགྲོགས་ནས་རྭ་རྒྱའི་དགེ་རྒན་རིན་པོ་ཆེའི་མདུན་དུ་མཇལ་བར་སོང་ཞིང་།
ཕྱིར་ཡོང་བའི་ལམ་སྐབས་སུ་ཞབས་གཉིས་ལ་ན་བ་ཛི་ཡང་མེད་པར་འགྲོ་མ་
ཐུབ་པས་གྲྭ་བ་རྣམས་ཀྱིས་ཕྱིར་བླ་མའི་མདུན་དུ་བསྐྱལ། ཁོང་གིས་ཞལ་རྩེ་ཡི་
ཚུལ་དུ་ཁྱོད་བཀྲ་ཤིས་འོད་དཀར་གྱིས་འགྲོ་རུ་མ་བཅུག་པ་རེད་གསུངས། བླ་
མའི་དྲུང་ནས་དབང་རྗེས་གནང་དང་ལུང་དང་ཁྲིད་ཀྱི་སྐོར་མང་བོར་གསན།
ཉིན་ཞིག་ལ་རྭ་རྒྱའི་དགེ་རྒན་རིན་པོ་ཆེ་ནས་ཨ་ཁུ་འོད་ཟེར་ཆེ་ཚོང་དང་ཙག་
གའི་འཇམ་དབྱངས་འཕྲིན་ལས། རང་དགོན་གྱི་གྲྭ་རྒན་འགའ་བཅས་ལ་ངས་
ཁྱོད་ཚོར་དབང་ཞིག་འདོན་རྒྱུ་ཡིན་པས། ཉན་ནས་བཟུང་ཆག་ མི་ཉན།
གཞན་ལ་གོ་རུ་མ་འཇུག་གསུངས་བས། ཙག་གའི་འཇམ་དབྱངས་འཕྲིན་ལས་
ཀྱིས་ཟབ་ཆོས་བླ་ན་མེད་པ་ཡིན་སྟབས་བདག་ལྟ་བུས་ཉན་མི་རུང་བསམས་
ནས་མ་སོང་། དེ་ནས་རེ་ཞིག་སོང་རྗེས་ཕྱིར་བལྟས་པ་ན་སྒྲུབ་ཕུག་འཇའ་འོད་
ཀྱིས་གཡོགས་འདུག་པ་མཐོང་པས་ཐུགས་འགྱོད་ཆེན་པོ་སྐྱེས་ནས་ཕྱིར་སྒྲུབ་
• 274



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ཕུག་ཏུ་བྱིན་ཏེ་རྡོ་རྗེ་རྣལ་འབྱོར་མའི་སྙན་བརྒྱུད་ཀྱི་གདམས་པ་ཟབ་མོར་
ཐེངས་དང་པོར་གསན། ཉམས་ལེན་གྱི་དབུ་ཡང་འདི་རུ་བཙུགས། རེབ་
གོང་སྐུ་ཕྱོགས་ཆེན་མོའི་མདུན་དུ་ཁྲིད་དང་དབང་རྗེས་གནང་མང་བོ་གསན།
འཇིགས་བྱེད་བསྙེན་ཆེན་དང་རྗེ་བཙུན་མའི་བསྙེན་ཆེན་དུ་མ་དང་ཆུ་མིག་བརྒྱ་
རྩ་གང་མང་འགྲིམས། དབང་རྗེས་གནང་མང་བོ་གསུངས། སློབ་མའང་
མང་བོ་ཡོད་པར་གྲགས། ཙག་པ་རྒྱུ་སུ་དང་ཐར་ཤུལ་སོགས་མང་རའི་རོང་
འབྲོག་ཀུན་ཏུ་མ་ཎིའི་ཆོས་ཐོག་བཟུང་སྟེ་མ་ཎི་དུང་ཕྱུར་མང་བོ་འགྲུབ་པས་
ཙག་གའི་མ་ཎི་བ་ཞེས་ཡོངས་སུ་གྲགས། རྭ་རྒྱའི་དགེ་རྒན་རིན་པོ་ཆེའི་སྤྲུལ་
སྐུའི་ཡོངས་འཛིན་དང་རྨ་ཕ་རིའི་ཐར་ཤུལ་དགོན་གྱི་འདུ་ཁང་ཆེན་མོ་གསར་
བཞེགས་མཛད། ཐེན་རྫོང་བོང་སྟག་ཏུ་ཆོས་འཁོར་རྒྱ་ཆེར་བསྐོར་བ་དང་
བཀའ་འགྱུར་རྡོ་བརྐོས་དང་རྒྱན་དྲུག་མཆོག་གཉིས་ཀྱི་སྐུ་འདྲ་རྡོ་བརྐོས་མ་
བཞེངས། ཨ་ལགས་ཞི་བ་འཚོའི་དགོན་པར་གཞི་གསུམ་ཆོ་ག་དང་འབྱར་
གནས་བཙུགས། 1958 ལོར་ཞིན་ཧེ་ས་ཆར་སྒྲིབ་སྦྱོང་མཛན་བཞིན་པའི་
སྐབས་ཉེས་མེད་ཉེས་འཛུག་གིས་འཛིན་བཟུང་བྱས་ནས། ཐང་དཀར་མའི་ས་
ཆར་ཁྲིད་དེ་གྲྭ་ལཱ་འཕུད་དགོས་ཞེས་དྲག་རྡུང་མནར་གཅོད་མང་པོ་བཏང་བར་
མ་ཟད། ཞབས་ལྕགས་ཕྱག་ལྕགས་བརྒྱབ་ལ་སོགས་པའི་ཁྲིམས་སྣ་མང་པོ་སྐུ་
ཐོག་ཏུ་མྱང་དགོས་བྱུང་ཡང་འཇིགས་སྣང་སྤུ་ཙམ་མེད་པར་ཀུ་རེའི་ཚུལ་དུ་
ཉིན་འདི་འདྲ་ཞིག་ལ་རྒྱུ་ལཱ་གོན་ཟེར་ནས་གད་མོ་མཛད། ཁས་བླངས་བའི་
ཉིན་རྒྱ་ལཱ་ཁྱེར་ཡོང་བ་ན་སྔ་མོ་ནས་དགོངས་པ་ཆོས་དབྱིངས་སུ་ཐིམ་འདུག་པ་
དང་། སྐུ་གདུང་ཡང་བྱིས་པ་ལོ་བདུན་བརྒྱད་ཙམ་གྱི་ཚད་དུ་གྱུར་པ་དང་།
དེ་རྗེས་སྐུ་གདུང་ལེན་དུ་སོང་པ་ན་གདུང་ཤུལ་ན་སྐྲ་རྩེ་ཙམ་ཡང་མེད་པར་
• 275 :



མང་རའི་ལོ་རྒྱུས།
འཇའ་ལུས་སུ་ཐིམ་པར་གྲགས་སོ།། གསུང་རྩོམ་ལ། 《ཐར་མདོའི་འཁོར་
ལོའི་ལོ་རྒྱུས»དང«འདོན་སྒྲིག་བདེ་ཆེན་དཔལ་སྟེར»«རྗེ་བཙུན་བྱམས་པ་
བཟང་བོའི་རྣམ་ཐར》བཅས་བཞུགས།
དེ་རྗེས་སྤྱི་ལོ1961 ལོའི་ཟླ10 ཚེས25 ཉིན་གྱི་མཚན་མོར་ཡུམ་སྐྱིད་
ཀྱི་བུ་མོ་ཐར་དྲིས་མལ་ན་ཉལ་བའི་རྨི་ལམ་དུ་འཇའ་འོད་གྱི་གུར་ཁང་ནས་
འཇམ་དབྱངས་འཕྲིན་ལས་སམ་མིང་གཞན་ཙག་གའི་ཨ་ཁུ་རིན་པོ་ཆེས་ཌཱ་དྲིལ་
གྲི་གུག་ཐོད་པ་རྣམས་མོ་ལ་བྱིན་ཏེ་ཁྱེད་ཀྱིས་འདི་རྣམས་ལ་བདག་དམ་ལེགས་
པོ་གྱིས་གསུངས་ནས་མི་སྣང་བར་གྱུར། རྗེས་སུ་མ་ཐར་དྲིས་ཀྱིས་རྨི་ལམ་དེ་ལོ་
བའི་མཚམས་པ་བློ་གྲོས་ལ་ཞུས་བར་ཁོང་གིསའོ་རྨི་ལམ་ཡག་པོ་འདུག ཐར་
དྲིས་ཁྱེད་ལ་གཙང་སྐུ་ཞབས་སྒོམ་ཐར་རིན་པོ་ཆེའི་སྤྲུལ་སྐུ་ཙག་གའི་ཨ་ཁུ་རིན་
པོ་ཆེ་འཁྲུངས་ངེས་བའི་རྟགས་རེད། ཁྱེད་ཀྱིས་རང་ལ་བདག་དམ་དང་
ཚོགས་བསགས་རེ་གལ་ཆེ་གསུངས། སྤྱི་ལོ1962ཆུ་ཕོ་སྟག་གི་ལོ་ཟླ6པའི་
ཚེས4ཉིན་མ་ཐར་དྲིས་ཀྱི་པང་དང་སྦྲའི་ཕྱི་སོར་འཇའ་ཤར་བ་རུ་སྐོར་རྣམས་
ཀྱིས་མངོན་སུམ་དུ་མཐོང་ཞིང་། སྐུ་འཁྲུངས་བ་དང་མཉམ་དུ་འོད་དཀར་
དབྱིབས་ཟླུམ་པོ་གོར་དཀར་ཁ་ཙམ་གྱི་འོད་ཀྱིས་སྦྲ་ནང་དང་ཐོག་ལྷས་སོགས་
འོད་ཀྱིས་བཀང་བ་ལ་སོགས་པའི་ལྟས་དང་བཅས་སྐུ་ཡི་དཀྱིལ་འཁོར་མཐོང་བ་
དོན་དང་ལྡན་པའི་ཞིག་བཙས་ཀྱང་སེམས་ཅན་གྱི་ལས་ཀྱི་དབང་གིས་གཟུགས་
སྐུའི་བཀོད་པ་གློ་བུར་དུ་ཆོས་དབྱིངས་སུ་ཐིམ་པའི་ཚུལ་མཛད་དོ།། དེའི་རྗེས་
ཡང་བསྐྱར་མཚམས་པ་བློ་གྲོས་ལ་ཞུས་བར་འོ་ཁྱེད་རང་དང་སེམས་ཅན་ལས་
དམན་པའི་དབང་ལ་སོང་བ་ཡིན། ད་མ་ཐར་དྲིས་ཁྱེད་ཀྱིས་མི་འཁྲུགས་པའི་
འབུམ་ཁང་དང་སཱཙྪ་སོགས་ཚོགས་བསགས་སྒྲིབ་སྦྱངས་ལ་འབད་དགོས། དེ་
， 276 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ལྟར་བྱས་ན་སླར་ཡང་ཁྱེད་ཀྱི་པང་དུ་འཁྲུངས་ངེས་ཡིན་གསུངས། ཨ་ལགས་
ཡརཁ་ཚང་ལ་ཞུས་བར་མཚམས་པ་བློ་གྲོས་ཀྱིས་གསུངས་བ་བཞིན་གྱིས་དང་
ཁྱོད་ཀྱི་པང་དུ་འཁྲུངས་ངེས་གསུངས། །
སླར་ཡང་མ་ཐར་དྲིས་ཀྱི་པང་ནས1964ལོ་སྟེ་རབ་བྱུང་བཅུ་དྲུག་པའི་
ཤིང་ཕོ་འབྲུག་གི་ཟླ4ཚེས15ཉིན་སྐུ་འཁྲུངས། ཆུང་དུས་ནས་བྱིས་པ་གཞན་
དང་མི་འདྲ་བར་ལུས་ཕུང་གཙང་ཞིང་རྣམ་རིག་གསལ་བ་ཞིག་ཡིན། ལོ་
བདུན་ལ་བུད་དུས་ཁོང་གི་མ་ཡུམ་ཐར་དྲིས་ཚེ་ལས་འདས་ཀྱང་། མ་རྒན་ཡུམ་
སྐྱིད་ཀྱིས་སྐྱོར་གཉོར་བྱས་ཏེ་ནར་སོན། ལོ་དགུའི་ཐོག་ཤེལ་ལུང་སློབ་གྲྭར་
ཞུགས་ཏེ་ཡིག་རིགས་ལ་བསླབས་པས་སྦྱངས་འབྲས་ལེགས། རྗེས་སུ་སློབ་
མཐར་ཕྱིན་ནས་མ་རྒན་ཡུམ་སྐྱིད་དང་ཁུ་བོ་འཇིགས་མེད་གཉིས་ཀྱིས་ལོ་བའི་
འཚམས་པ་བློ་གྲོས་ལ། འདི་ནི་སྔོན་ཁྱེད་ཀྱིས་ཙག་གའི་ཨ་ཁུ་རིན་པོ་ཆེའི་སྤྲུལ་
སྐུ་ཡིན་ཟེར་བ་དེ་ཡིན། ངེད་ཚོས་བདག་ལེགས་པོ་བྱེད་མི་ཐུབ་པས་ཁྱེད་ལ་
ཕུལ་བ་ཡིན། ཞེས་ཁོང་ལ་གཏད། དེ་ནས་རྗེ་དེ་ཉིད་ཡོངས་འཛིན་དུ་བསྟེན་
ནས་ཆོ་ག་ཆོས་སྤྱོད་སོགས་ལ་བསླབས། སྐབས་ཤིག་ཁོང་གི་ཡོངས་འཛིན་
མཚམས་པ་བློ་གྲོས་དང་མཉམ་དུ་ཐར་ཤུལ་དགོན་ལ་སོང་ནས་ལ་མོ་ཡོངས་
འཛིན་རིན་པོ་ཆེའི་མདུན་ནས་རབ་ཏུ་བྱུང་། མཚན་ལ་ཤེས་རབ་རྒྱ་མཚོ་ཞེས་
གསོལ། དེའི་རྗེས་ཐར་ཤུལ་དགོན་གྱི་ཚོགས་ལ་ཞུགས། ཡོངས་འཛིན་རིན་
པོ་ཆེའི་མདུན་ནས་དཔེ་ཁྲིད་དང་སྙན་བརྒྱུད་ཀྱི་གདམས་པ་མང་དུ་མནོས།
དཔེ་འཛིན་སྐྱོར་སྦྱོངས་སོགས་བཟང་བས་བླ་གྲྭ་ཡོངས་ཀྱིས་བསྔགས་བརྗོད་
མཛད། རྗེས་སུ་བླ་བྲང་དུ་ཕེབས་ཤིང་བསྙེན་པར་རྫོགས་ཏེ་ཕྱིར་ཐར་ཤུལ་
དགོན་དུ་ལོག འདི་སྐབས་སུ་མཚན་མོའི་རྨི་ལམ་དུ་བུད་མེད་དམར་མོ་ལུས་
: 277 .



མང་རའི་ལོ་རྒྱུས།
སྟེང་ན་དཀར་ཐིག་ཕྲ་ཚགས་ཀྱི་ཚུལ་དུ་བཀོད་པ་ཞིག་རྒྱུན་དུ་རྨིས། དེ་ནས་
བཟུང་ཁོང་གི་སྐུ་སྨྱུང་བས་ལཱ་མོ་ཡོངས་འཛིན་རིན་པོ་ཆེ་ལ་ཞུས་བར་ཁྱོད་ཀྱིས་
མཁའ་སྤྱོད་མ་དང་ངུར་བདག་རྒྱུན་དུ་འདོན་དངོས་གསུངས་ཏེ་ཆོ་གའི་ལུང་
རྒྱུན་སྩལ། རྗེས་སུ་ཁྱོད་ཨ་ཚོགས་དགོན་དུ་སོངས་ལ་དབང་ལུང་རྗེས་གསུམ་
གྱི་རྒྱུན་དེ་ནས་ལོངས་ཤིག་གསུངས། རྗེས་སུ་བླ་མའི་བཀའ་ལྟར་ཨ་ཚོགས་
དགོན་ལ་ཕེབས་ནས༧ཨ་ལགས་དགེ་བཤེས་རིན་པོ་ཆེའི་མདུན་ནས་མཁའ་
སྤྱོད་མའི་དབང་ལུང་རྗེས་གསུམ་ཆ་ཚང་བར་བླངས་ནས་རྗེ་བཙུན་མའི་བསྙེན་
ཆེན་བཏང་རྗེས་ཕྱིར་ཐར་ཤུལ་དགོན་ལ་ཕེབས། དགུང་ལོ་ཉེར་ལྔའི་སྟེང་བླ་
བྲང་དགོན་ལ་སློབ་གཉེར་བྱེད་དུ་ཕེབས་ནས་ཨ་ཁུ་འཇམ་དབྱངས་རྒྱ་མཚོ་དང་
འཇམ་དབྱངས་ཉི་མ་སོགས་དགེ་བའི་བཤེས་གཉེན་དུ་མ་བསྟེན་ནས་སློབ་
གཉེར་གནང་། རྗེས་སུ་ཕྱིར་རང་ཡུལ་དུ་ཕེབས་ནས་སྤྱི་སྡེ་གཉིས་ཀྱི་མཆོད་
གནས་དང་དགེ་སྐུལ་ཆོས་བསྒྲུབ་ལ་ཉིན་མཚན་ཀུན་ཏུ་བརྩོན་བཞིན་མཆིས་སོ།།
༩.རྒྱ་སུའི་ཚུལ་ཁྲིམས། །
རྒྱ་སུའི་ཚུལ་ཁྲིམས་ནི། རབ་རྒྱལ་ཤིང་ཕག་ལོར(1935ལོ)རྒྱ་སུ་སྡེ་
བར་ཡབ་ཚེ་མཁར་དང་ཡུམ་རྟ་མགྲིན་གཉིས་ཀྱི་སྲས་སུ་སྐུ་བལྟམས། སྟོང་
ཆོས་གྲགས་པ་ཚང་ལས་རབ་ཏུ་བྱུང་སྟེ། ཀླུ་ཚང་དགོན་དུ་ཆོས་གྲྭར་འགྲིམས།
འཛིན་གྲྭ་རྟགས་རིགས་ལ་སླེབས་སྐབས། དཔལ་ལྡན་བཀྲིས་འཁྱིལ་དུ་ཕེབས་
ཏེ་རྨད་བྱུང་ཐོས་བསམ་གླིང་དུ་ཚོགས་ཞུགས་མཛད། ༧ཡོངས་ཀྱི་དགེ་བའི་
བཤེས་གཉེན་ཆེན་པོ་ཨ་ཁུ་འཇིགས་མེད་ཚང་སོགས་བཤེས་གཉེན་དུ་མ་བསྟེན་
ནས་གཞུང་བཀའ་པོད་ལྔ་ལ་གསན་བསམ་ཕུ་ཐག་ཆོད་པ་གནང་། ང་བརྒྱད་
དང༌་ རིག་གསར” སྐབས་སུའང་
། ལྐོག་ཏུ་རྗེ་དེ་ཉིད་ཀྱི་ཞབས་པད་བསྟེན་
• 278 •



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
ནས་སླར་ཡང་གཞུང་པོ་ཏི་ལྔ་གར་དཔེ་ཁྲིད་ཚར་གསུམ་རེ་སོང་བས་གཞུང་གི་
དཀའ་གནད་མཐའ་དག་ལ་གཞན་དྲིང་མི་འཇོག་པའི་རྣམ་དཔྱོད་དང་སྤོབས་
པ་རྒྱས། རྔོག་རྒྱལ་མོ་སྒར་གྱི་མཚན་ཉིད་དགེ་རྒན་དུ་བསྐོ་མངགས་གནང་བ་
ལྟར་དེ་གར་ཕེབས་ཏེ་བློ་གསར་བ་རྣམས་ལ་དཔེ་ཁྲིད་གནང་། ཆོས་སྲིད་
གཉིས་ཆར་གྱི་མཛད་འཕྲིན་རྒྱས་བཞིན་པའི་མུར། གློ་བུར་དུ་སྐུ་མྱ་ངན་ལས་
འདས་པའི་ཚུལ་བསྟན་ཏོ།།
༡༠.རབ་རྒན་ཚུལ་ཁྲིམས་རྒྱ་མཚོ།
ཚུལ་ཁྲིམས་རྒྱ་མཚོ་ནི་སྤྱི་ལོ1910 ལོར་འཁྲུངས། མཚན་ལ་བསོད་
ནམས་འབུམ་ཟེར། ཆུང་དུས་ནས་སྔ་འགྱུར་རྙིང་མར་ཞུགས་ཏེ་ཁྱིམ་སྔགས་
ཀྱི་བརྟུལ་ཞུགས་བཟུང་ནས་སྔ་འགྱུར་རྙིང་མའི་ཆོས་སྐོར་དང་ཐ་སྙད་རིག་
གནས་ལ་དཔྱིས་ཕྱིན་པར་སྦྱངས། དགུང་ལོ་ཉེར་ལྔའི་སྟེང་ཁྱིམ་ནས་ཁྱིམ་
མེད་པར་རབ་ཏུ་བྱུང་། མཚན་ལ་ཚུལ་ཁྲིམས་རྒྱ་མཚོར་གསོལ། དྷི་ཚ་བཀྲ་
ཤིས་ཆོས་སྡིངས་སུ་སློབ་གཉེར་གནང་། རྗེས་སུ་བླ་བྲང་བཀྲ་ཤིས་འཁྱིལ་དུ་
ཕེབས་ནས་རྗེ་འཇིགས་མེད་འཕྲིན་ལས་རྒྱ་མཚོ་སོགས་ལས་གཞུང་བཀའ་པོད་
ལྔ་དང་རྒྱུད་སྡེ་བཞི་ལ་སྦྱངས། རྗེ་ཡེ་ཤེས་རྒྱ་མཚོ་དང་འཛིན་གྲྭ་གཅིག་ཅིང་
ཤིན་ཏུ་འདྲིས་པའི་ནང་སྤུན་དུ་གྱུར། བཤེས་གཉེན་ཆེན་པོ་དགེ་འདུན་རྒྱུ་
མཚོས་ཚུལ་ཁྲིམས་རྒྱ་མཚོའི་གོ་བ་ཞེས་ཡ་མཚན་པར་འཛིན། ཕྱིར་ཕེབས་ཏེ་
ཐར་ཤུལ་དགོན་དང་ཐོ་ལེ་དགོན་དུ་བཀའ་འགྱུར་གཟིགས་རྟོག་གནང་ཞོར།།
བཀའ་འགྱུར་དག་ཚར་གསུངས། 1971 ལོར་ཞི་བར་གཤེགས།
༡༡.རབ་རྒན་སངས་རྒྱས་རྒྱ་མཚོ
1939 ལོར་བསོད་ནམས་འབུམ་དང་འབྲུག་གོ་ གཉིས་ཀྱི་སྲས་སུ་
• 279 •



མང་རའི་ལོ་རྒྱུས།
འཁྲུངས། ཆུང་དུས་ནས་རབ་ཏུ་བྱུང་སྟེ་ཐར་ཤུལ་དགོན་པའི་ཆོས་སྒོར་
ཞུགས། ལ་མོ་ཡོངས་འཛིན་རིན་པོ་ཆེ་ལས་བསྡུས་ཚད་ལ་སྦྱངས་ཤིང་དབང་
ལུང་ཁྲིད་གསུམ་ སོགས་ཟབ་རྒྱས་ཆོས་ཀྱི་བདུད་རྩི་ མཐའ་ཡས་པ་ མནོས།
རྣམ་དཔྱོད་མེ་བཞིན་འབར་བ་སོགས་ཀྱིས་བླ་བྲང་བཀྲ་ཤིས་འཁྱིལ་དུ་ཕེབས་
ནས་ཡོངས་ཀྱི་དགེ་བའི་བཤེས་གཉིན་མང་བོ་བསྟེན་ནས་སློབ་གཉེར་གནང་
བས་རིགས་པ་སྨྲ་བ་དག་གི་དབུས་སུ་རྒྱལ་མཚན་གྱི་ཏོག་ལྟར་མངོན་པར་
མཛེས་པར་གྱུར། རྗེའི་ལེགས་བཤད་གསེར་གྱི་འཕྲེང་བ་ཚོགས་རྒྱུགས་སུ་ཕུལ།
ང་བརྒྱད་ལོར་བསྟན་པའི་འཕེལ་འགྲིབ་ཀྱི་དབང་གིས་རང་ཡུལ་དུ་ཕེབས།
ཟ་མ་དཀའ་ངལ་གྱི་ལོ་རང་གི་ཨ་མར་བྱིན་ཏེ་རང་གིས་ཚུལ་ཁྲིམས་མིག་འབྲས་
སུ་བསྲུང་བར་མཛད་པས་བཀྲེས་ལྟོགས་ཀྱིས1960 ལོར་ཞི་བར་གཤེགས།
༡༢.ར་ཚང་འོད་ཟེར་ཆུང་བ།
ར་ཚང་འོད་ཟེར་ཆུང་བ་ནི། ཀླུ་ཚང་ཆུ་འགོ་གཞུང་དུ་ཡབ་ཞི་མོ་ཐར་
དང་ཡུམ་ར་ཚང་བཟའ་གཉིས་ཀྱི་སྲས་སུ་སྐུ་བལྟམས། ཆུང་དུས་སུ་ཀླུ་ཚང་
དགོན་ནས་རབ་ཏུ་བྱུང་། དེ་རྗེས་དྷཱི༔ ཚ་བཀྲ་ཤིས་ཆོས་སྡིངས་སུ་ཕེབས་ནས་
སློབ་གཉེར་དཔྱིས་ཕྱིན་གནང་བས་ཀླུའི་འོད་ཟེར་ཞེས་མཚན་གྲགས་འབར།
ཕྱིས་ཕ་ཡུལ་དུ་ཕེབས་ནས་སྐྱ་སར་བབས་ཤིང་མ་ངེས་པའི་མཛད་སྤྱོད་སྣ་
ཚོགས་གནང་ ས་ཁྱི་ལོར་བཙོན་རར་ཕེབས་ཏེ་དེར་སྐུ་མྱ་ངན་ལས་འདས།
དེའི་སྤྲུལ་སྐུ་བློ་བཟང་འཕྲིན་ལས་ཚང་ནི་སླར་ཡང་ཀླུ་ཚང་ཆུ་མགོ་གཞུང་དུ་སྐུ་
འཁྲུངས། ཨ་ཚོགས་དགོན་དང་ཀླུ་ཚང་དགོན་སོགས་སུ་ཚོགས་ཆོས་འགྲིམས།
ད་ལྟ་རྒྱ་གར་འབྲས་སྤུངས་དགོན་དུ་སློབ་གཉེར་གནང་བཞིན་བཞུགས།
༡༣. བླ་ནག་རི་ཁྲོད་པ།
• 280 ，



དགུ་བ། མང་ར་ས་ཆར་བླ་སྤྲུལ་དང་དགེ་བཤེས་བྱོན་ཚུལ།
མཚུངས་མེད་མཁས་པའི་རྒྱལ་ཐབ་ཟིན་པ་རུ་མང་དགེ་བཤེས་བྱམས་
འཕྲིན་མཆོག་གིས།མགོན་བཤེས་གཉེན་དམ་པ་ལ་བསྟེན་ནས།། ཆོས་ཡོན་
ཏན་རྒྱ་མཚོར་དབང་འབྱོར་ཞིང་། ཚེ་འདི་ཡི་འཁྲི་གཅོད་བླ་ནག་པ།། ཞེས་
བསྔགས་པའི་བླ་ནག་རི་ཁྲོད་པ་དམ་ཆོས་རྒྱ་མཚོ་ནི། བོད་རབ་བྱུང་བཅོ་ལྔ་
བའི་མེ་ཕོ་རྟའི་ལོར་སྤྱི་ལོ་1906ལོར་བན་ཤུལ་བླ་ནག་ཏུ་ཡབ་དཔའ་ཆེན་དང་
ཡུམ་ཀླུ་རིས་གཉིས་ཀྱི་སྲས་སུ་འཁྲུངས། རབ་ཏུ་མ་བྱུང་གོང་འཇིག་རྟེན་མི་
ཆོས་ཀྱི་འཇུག་ལྡོག་ལ་མཁས་ཤིང་། གཏམ་ཁ་ལྕེ་ཧ་ཅང་བདེ་བས་སྤྱི་ཐར་ཤུལ་
ཚོ་གསུམ་གྱི་མི་དྲག་བླ་དཔོན་གྱི་གྲས་སུ་ངང་གིས་ཚུད་དེ་ཀླུའི་དཔོན་པོ་སོགས་
དང་ལྷན་དུ་ཕྱོགས་ཡར་མར་གྱི་གྱོད་གཞི་ཆེ་ཆུང་མང་པོ་བསྡུམ་པར་བྱས་པས་
བླ་ནག་ཚེ་དཔལ་རྒྱལ་ཞེས་མཚན་སྙན་གྲགས་ཤིན་ཏུ་ཆེ་ཞིང་། མི་རབས་
འགའ་ཞིག་གི་རིང་ནས་བཟུང་བླ་ནག་གི་ཁྱིམ་ཚང་རྣམས་ཕྱོགས་སོ་སོར་འཐོར་
བ་གཅིག་སྡུད་བྱས། དེ་རྗེས་དགུང་ལོ་བཞི་བཅུའི་སྟེང་ངེས་འབྱུང་གི་བསམ་
པ་བཅོས་མ་མ་ཡིན་པས་ཀུན་ནས་བསླངས་ཏེ། སྟོང་ཚོས་ཨ་ཁུ་གྲགས་པ་རིན་
པོ་ཆེ་ལས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་མཚན་དམ་ཆོས་རྒྱ་མཚོ་ཞེས་
གསོལ། དེ་ནས་རྗེ་དེ་ཉིད་དང་སྙན་བརྒྱུད་མན་ངག་རྒྱ་མཚོའི་མངའ་བདག་
ཡབ་རྗེ་ཡོངས་འཛིན་རིན་པོ་ཆེ་སོགས་ལས་སྨིན་བྱེད་དབང་དང་གྲོལ་བྱེད་ཁྲིད།
རྒྱབ་བརྟེན་ལུང་དང་བཅས་པའི་དམ་པའི་ཆོས་ཀྱི་བདུད་རྩིས་ཐུགས་རྒྱུད་
ཡོངས་སུ་གཏམས་པར་བྱས་ཤིང་། ལྷག་པར་དུ་ཡོངས་འཛིན་ཆོས་ཀྱི་རྒྱལ་
པོའི་ཞལ་སྔ་ནས་ལ་རི་ཁྲོད་པའི་སྐྱབས་འཇུག་ཞུས་ཏེ་གནས་ངེས་མེད་དུ་
ཕེབས་བཞུགས་མཛད། དུས་རྒྱུན་དུ་ཁམས་གསུམ་འཁོར་བའི་གཡང་ས་ན་
སྡུག་བསྔལ་དྲག་པོ་མུ་ནས་མུ་རུ་མྱོང་བའི་མ་རྒན་སེམས་ཅན་རྣམས་ཀྱི་གནས་
: 281 :



མང་རའི་ལོ་རྒྱུས།
སྟངས་ལ་ཤས་མི་བཟོད་པའི་སྙིང་རྗེ་ཐུགས་ལ་འཁྲུངས་ནས་སྤྱན་ཆབ་མང་དུ་
བསིལ་བར་མཛད་པས། སྐྱེ་བོ་འགའ་ཞིག་གིས་བླ་ནག་རི་ཁྲོད་པ་སྨྱོས་འདུག་
ཅེས་ཁ་ཟེར་བ་ནི། འཇམ་མགོན་ས་པཎ་གྱིས། སྤྲེལ་རྒན་རྣམས་ཀྱིས་མི་
བཟུང་ནས། མཇུག་མ་མེད་ཅེས་བཞད་གད་བྱེད།། ཅེས་དང་། ཡང་། ཙི་
ཏའིཡུལ་དུ་ཕྱིན་པ་ན།། རྐང་གཉིས་པ་ལ་མིར་མི་བརྩི།། ཞེས་གསུངས་པ་
ལས་མ་འདས་སོ།། རབ་རྒྱལ་ས་ཁྱི་ལོའི་ཡར་སྔོན་ལ། ཀླུའི་དཔོན་པོ་དང་ཟླ་
ཚང་དཔོན་པོ། གློ་རྒྱའི་དཔོན་པོ་སོགས་དང་ལྷན་དུ་བླ་མ་རིན་པོ་ཆེར་དུས་ཀྱི་
འཁོར་ལོའི་དབང་ཆེན་ཞུས་ཤིང་། རྒྱུན་པར་སྤྱོད་འཇུག་ཆེན་མོ་ཞལ་འདོན་
དང་ཞྭ་དམར་ལམ་རིམ་སོགས་ལ་གཟིགས་རྟོག་ཐུགས་དམ་ཉམས་བཞེས་ཀྱི་
མཐིལ་དུ་མཛད། ཡིན་ན་ཡང་ས་ཁྱིའི་ཟིང་འཁྲུག་ཞོད་འཇགས་དང་རིག་
གསར་གྱི་སྲིད་འགྱུར་ཁྲོད་དུ་ཡ་ང་བའི་རྡུང་རྡེག་དང་འཐབ་རྩོད་གང་མང་
མྱངས་བས། འཁོར་བའི་ཆོས་ལ་ཡིད་རྟོན་དང་སྙིང་བོ་མེད་པའི་ཚུལ་ལ་ངེས་
པ་གཏིང་ཚུགས་པ་རྙེད་དེ་ཉམས་མགུར་གང་མང་མཛད། (ཁོ་བོ་ལོ་བརྒྱད་
དགུ་ཙམ་གྱི་དུས་ཀྱི་ཉིན་ཞིག་ལ་ཁོང་ཉིད་ཐོག་མར་མཇལ་དུས་ཁོང་གིས་དེའུ་
འབུར་ཞིག་གི་ཐོག་ཏུ་ཙོག་པུར་བཞགས་ཏེ་པི་ཝང་ཞིག་སྦྲེང་བཞིན་འདུག་དེ་
དུས་ཁོང་སྡེ་བའི་རྩྭ་སྲུང་ཡིན་འདུག)དགོན་སྡེ་སོ་སོའི་ཆོས་སྒོ་ཕྱེས་རྗེས།
ཐར་ཤུལ་དགོན་དང་ཀླུ་ཚང་དགོན་གཉིས་སུ་སྔ་ཕྱིར་གཟིམ་སྤྱིལ་ཆུང་ངུ་རེ་
ཕིབས་ཤིང་། གྲྭ་རྒྱུན་རེའང་འཇོག་པར་མཛད། མཐར་རབ་རྒྱལ་ཤིང་གླང་
སྤྱི་ལོ1985ལོའི་དགུན་ཁར་སྐུ་མྱ་ངན་ལས་འདས་སོ། ཁོང་ངག་གི་སྒྱུ་རྩལ་
ལ་ཧ་ཅང་མཁས་པས་གསུང་རྩོམ་ཡང《མི་རྟག་པ་དྲན་པའི་མགུར་ལུང་སྟོང་
ཕྱུགས་རྫིའི་གླིང་བུ》དང་《རྒན་བྱིས་ཀྱི་གླེང་མོལ» «སེམས་དཀར་རྒན་
• 282 •



བཅུ་བ། མང་རའི་ས་མིང་སོག་སྐད་རྣམས་བོད་སྐད་དུ་འགྲེལ་བ།
པོའི་ཁ་བརྡ» 《ལོ་རྒྱུས་ངག་རྩོམ་ཚིགས་བཅད་མ»སོགས་མང་དུ་བཞུགས།
བཅུ་བ། མང་རའི་ས་མིང་སོག་སྐད་རྣམས་
བོད་སྐད་དུ་འགྲེལ་བ།
སོག་སྐད། ་
བོད་སྐད།
ཨེརྟི་པུ་ལོག་
རིན་ཆེན་ཆུ་མིག
བཱ་ཡན་ཧོ་ཤོའུ་ཆི། དམག་དཔོན་ཕྱུག་པོ།
འཇག་མ།་
ཧཱ་ར་ཝོད།
ལུང་བ་ནག་ལྡང་། (ཆུ་ནག་པོ)
ཆག་ག་ཐོ་ལོག་གེ་ དེའུ་མགོ་དཀར་བོ།
ཚྭ་ཐང(བིལ་ཏོག）
ན་རིན།
ཕྲ་བ་(ཉི་མ)
ཨ་ག་ཏི།
ལོ།(གོ) ལུང་བ།
ཁི་ཁི།
སྔོན་པོ།
ཏེ་རུ་སི།
ཧོ་ཅིར།
ཕྱེད་ཀ
ཧཱབ་ཅག་
དོག་མོ།
ཐོ་ནོ་ཅི།
ཐོ་ལེ།
འཁྱིལ་ཆུ།
ཐོ་ལི།
ཀྱེ་ཕུར།
མེ་ལོང་།
རི་བོང་།
བསེར་བུ།
• 283 •



ཟུར་བཀོད།
མང་རའི་ད་ལྟའི་མི་སྣ་གྲགས་ཅན་སྐོར།
༡.ཀླུ་ཚང་གི་སྐོར།
ཀླུའི་གནམ་ལྷ་ཐར།
'
.
་
1923 ལོར་བདུད་ཤུལ་ཀླུ་ཚང་གི་འབལ་ཐ་མའི་ཚོ་བར་འཁྲུངས།
ཆུང་དུས་ནས་བློ་རིག་རྒོད་ཅིང་། ལྷག་བསམ་དཀར་བ། གཏམ་ཡིག་རྩིས་
གསུམ་ལ་མཁས་པ། དགྲ་ལ་སྡང་ཞིང་གཉེན་ལ་བྱམས་པ་སོགས་དགྲ་འདུལ་
གཉེན་སྐྱོང་གི་བློ་སྤོབས་རིག་པ་གཟེངས་སུ་ཐོན་པས་ཀླུ་དཔོན་པོས་རྗེས་སུ་
བཟུང་སྟེ་བཀའ་བློན་གྱི་ཚུལ་དུ་ཕྱི་ནང་གི་བྱ་བ་དང་དགྲ་འདུལ་གཉེན་སྐྱོང་གི་
བགྱི་བ་མཁའ་དག་ལྷུར་བླངས་ཏེ་སྙན་པའི་གྲགས་པ་ཕྱོགས་སུ་མཆེད།
ང་བརྒྱད་ལོའི་དཀར་ནག་གོ་ལྡོག་གི་སྲིད་ཇུས་ལས་འཛིན་བཟུང་བྱས་
• 284 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
ཏེ་བཙོན་དུ་འགྲིམས། རེ་གཉིས་ལོར་བཙོན་གྲོལ་བཏང་སྟེ་སྲིད་གྲོས་གྱི་
འཐུས་མིར་འདེམས། རིག་གནས་གསར་བརྗེ་སྐབས་མགོར་ཞྭ་བསྐོན། 79
ལོར་དཀར་འདོན་བྱས་ཏེ་རིམ་བཞིན་རྩེ་ཁོག་རྫོང་གི་སྲིད་གྲོས་ཀྱི་ཨུ་ཡོན་དང་
རྒྱུན་ལས་ཀྱི་འགན་བཞེས།
སྔ་རྗེས་སུ་གཡོན་གཞིས་དང་རུ་མང་། ཁ་གྱ་དང་ནགས་རོལ། ར་
ཚང་དང་རུ་བཞི། རུ་མང་དང་གོང་བ་བཅས་ཀྱི་མི་གསོད་ཤི་རྨས་ཀྱི་གྱོད་གཞི་
ཆེ་ཆུང་མང་བོ་འདུམ་པར་མཛད་ཅིང་། ཁྱད་པར་ཀླུ་ཚང་འབལ་ཐ་མ་དང་།
ཧོར་ར་ཚང་བར་ལོ་མང་བོར་རྩྭ་ས་བརྩད་དེ་མི་གསོད་རྟ་འཕྲོག་གི་གྱོད་གཞི་
ཆེན་པོ་འདུམ་པར་མཛད་དེ་ཕན་ཚུན་གྱིས་རྐུ་འཕྲོག་བྱས་པའི་རྟ་ནོར་བཞི་
བརྒྱ་ལྷག་དང་ལུག་བརྒྱ་ཕྲག་མང་བོ་ཕན་ཚུན་ལ་སྤྲད་པ་སོགས་ཕལ་ཆེར་མི་ཚེ་
གང་བོར་ས་ཆ་དང་ས་ཆ། ཚོ་བ་དང་ཚོ་བ། སྡེ་བ་དང་སྡེ་བ། ཁྱིམ་ཚང་
དང་ཁྱིམ་ཚང་བར་གྱི་གྱོད་གཞི་སྣ་ཚོགས་མང་བོ་འགྲིག་ཅིང་མཐུན་པའི་ལམ་
ལ་བཀོད།
ཁོང་གིས་སྣེ་ཁྲིད་པའི་འོག་པཎ་ཆེན་རིན་པོ་ཆེར་ཞུས་ཏེ་ཀླུ་དགོན་པ་
སླར་བཞེངས་དང་ཀླུ་ཚང་ལ་དཀར་སྟོན་གྱི་སྲོལ་དང་རྐུ་བསྡམས་པ། དུད་
ཆང་གཅོད་པ། དྲུག་པའི་མཆོད་པའི་སྲོལ་བསྐྱངས་པ། རྙེ་ཐམས་ཅད་
མཁྱེན་པའི་མཆོག་སྤྲུལ་གདན་སར་བཀོད་པ། ཀླུ་དགོན་པའི་འདུ་ཁང་ཆེ་
ཆུང་བཞེངས་པ་སོགས་ལའང་རྗེ་འཇམ་དབྱངས་བློ་བཟང་བསྟན་དར་གྱི་
རོགས་སུ་སྒ་ཁུར་རྟ་བབས་ཀྱི་དགེ་མཚན་ཆེན་པོ་བཏོན་པས་ཀླུ་ཚང་གི་ཆོས་
སྲིད་ཀྱི་ཀ་བ་ལྟ་བུར་གྱུར། 1999ལོར་བསྙུང་གཞིའི་དབང་གིས་ཚེ་ལས་
འདས།
• 285 :



མང་རའི་ལོ་རྒྱུས།
དཔོན་ཕྲུག་ཚེ་དར་འབུམ།
དཔོན་ཕྲུག་ཚེ་དར་འབུམ་ནི་ཀླུའི་འབལ་ཐ་
མར་དཔོན་པོ་ཁྲོ་རྒྱལ་གྱི་བུ་རུ་སྐྱེས། ཁོ་རང་ལྷན་
སྐྱེས་ནས་གཞུང་རྒྱུད་དྲང་ཞིང་གཞན་ཕན་ལ་བརྩོན་
པ་ཞིག་དང་། དམ་པའི་ཆོས་ལ་དད་པ་ཞིག་ཡིན།
ང་ བརྒྱད་ལོར་ ཉེས་མེད་ཉེས་འཛུག་ གིས་འཛིན་
བཟུང་བྱས་ཏེ་ངལ་རྩོལ་སྒྱུར་བཀོད་དུ་བཏང་། རེ་
བཞི་ལོར་བཙོན་གྲོལ་ཐོབ། །
ལོརབས་ བརྒྱད་ཅུའི་མགོར་ཁོ་ རང་ གཅིག་པུ་ པེ་ ཅིན་དུ་ སོང་ སྟེ།
༧ཀུན་གཟིགས་པཎ་ཆེན་རིན་པོ་ཆེར་སྤྱི་ཐར་ཤུལ་ཚོ་གསུམ་ལ་ཕེབས་རྒྱུའི་སྙན་
གསན་དང་ཀླུའི་ཚོ་བ་བཞིའི་སྐྱིད་སྡུག་ལེགས་ཉེས་ཐམས་ཅད་སྙན་ལམ་དུ་ཞུས་
པར། ཁོང་ཉིད་ཐུགས་བརྩེ་བས་བསླབ་འདོམས་གནང་། སྔ་ཕྱིར་བླ་དཔོན་
མི་དྲག་རྣམས་དང་ལྷན་དུ་ཀླུའི་འབལ་ཐ་མ་དང་ཧོར་ར་ཚང་བར་དང་། ཀླུ་
ཚང་དང་ཁེ་རུས་བར་སོགས་ཀྱི་མི་བསད་གྱོད་གཞི་ཆེ་བའི་རིགས་དང་ཐར་
ཤུལ་ཚོ་གསུམ་བར་གྱི་གྱོད་གཞི་ཆུང་རིགས་སོགས་བསྡོམས་པས་གྱོད་གཞི་
བདུན་ཅུ་ལྷག་འདུམ་འགྲིག་བྱས། ད་ལྟ་རྨ་ལྷོ་ཁུལ་སྲིད་གྲོས་ཀྱི་ཨུ་ཡོན་དང་།
རྩེ་ཁོག་རྫོང་སྲིད་གྲོས་ཀྱི་རྒྱུན་ལས་ཨུ་ཡོན། བོན་རྒྱ་ཞིང་གི་དམངས་ཆེན་
འཐུས་མི་བཅས་ཡིན།
དཔོན་ཕྲུག་ཚེ་བརྟན།
སྤྱི་ལོ་1953ལོའི་ཟླ་དྲུག་པར་ཀླུ་ཚང་འབའ་ཐ་མར་ཕ་ཀླུ་དཔོན་པོ་ཁྲོ་
རྒྱལ་གྱི་ཚ་བོ་ཚེ་དབང་རྒྱལ་དང་མ་ཁྱི་ཐར་སྐྱིད་ཀྱི་བུ་རུ་སྐྱེས། གཡེར་གཤོང་
· 286 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར། །
མཁན་པོ་དང་སྐྱབས་རྗེ་རྙེ་རིན་པོ་ཆེ་ཟུང་ནས་
ཀླུ་དཔོན་པོ་ཁྲོ་རྒྱལ་ལ་འདིས་ཁྱོད་ཀྱི་དཔོན་ཤུལ་
འཛིན་ནུས་ཞེས་ལུང་བསྟན་གནང་བ་ལྟར་ཀླུ་
དཔོན་པོ་ཁྲོ་རྒྱལ་དང་དཔོན་མོ་ལྕགས་མོ་རྒྱལ་
གཉིས་ཀྱིས་བུ་སྐལ་དུ་བླངས། ལོ་ལྔ་ལ་སོན་
སྐབས་དུས་འགྱུར་གྱི་དབང་གིས་ཕ་ཡར་དང་མ་
ཡར་སོགས་བཙོན་དུ་བཅུག་པ་དང་ཁྱིམ་གཞིས་
རྒྱུ་ནོར་ཡོད་ཚད་གཞུང་བཞེས་བྱས་པས་སྲིང་མོ་
དང་ལྷན་དུ་ལོ་ངོ་བཞི་ལྷག་གི་རིང་ལ་འཁྱམ་ལྡོམ་གྱི་འཚོ་བ་རོལ། སྐབས་དེར་
འབུམ་བྷུ་སྐྱིད་ཟེར་བའི་རྒན་མོ་ཞིག་གིས་ལྐོག་ནས་གཉོར་སྐྱོང་བྱས། ལོ་
དགུའི་སྟེང་མ་ཡར་ཕྱིར་ཡུལ་དུ་ལོག་པ་དང་ལོ་དེར་ཞིང་ལས་སློབ་གྲྭར་ཞུགས།
64ལོར་མ་ཡར་ལ་གྲལ་རིམ་མཐོན་པོའི་ཉེས་ཞུ་བསྐོན་ཅིང་དེ་ནས་ཁོས་ཀྱང་ལོ་
བཅུ་བཞི་ལྷག་གི་རིང་ལ་འབྱོར་ལྡན་པའི་ཉེས་མིང་འོག་དཀའ་སྡུག་གི་ལོ་ཟླ་
བསྐྱལ། སྐབས་དེར་ཁྱིམ་གྱི་རྒྱུ་ནོར་ཐེངས་གསུམ་ལ་ གཞུང་བཞེས་བྱས།
78ལོར་མ་ཡར་ལ་དཀར་འདོན་བྱས་ཤིང་སྲིད་ཇུས་དངོས་འབེབས་འོག་ཁོ་
རང་གིས་ལོ་བཞི་ལྷག་གི་རིང་སྡེ་བའི་རྩིས་གཉེར་བའི་འགན་ཁུར། 85ལོར་
བྱ་བར་ཞུགས་ཤིང་རྫོང་སྲིད་གྲོས་ཨུ་ཡོན་གྱི་འགན་ཁུར། སྤྱི་ལོ91ལོ་ནས་
98ལོའི་བར་སྲིད་གྲོས་རྒྱུན་ལས་ཨུ་ཡོན་གྱི་འགན་ཁུར། 98ལོ་ནས་རྫོང་སྲིད་
གྲོས་ཀྲུའུ་ཞི་གཞོན་པའི་འགན་ཁུར། སྤྱིར་ཁོ་རང་ངོས་ནས་དངོས་ཐོག་
བདེན་འཚོལ་གྱིས་བྱ་བ་སྒྲུབ་པ་དང་། དབུལ་བོ་དང་གཉོམ་ཆུང་ལ་རོགས་
རམ་བྱེད་པ། མི་སུ་ཡིན་རུང་འདྲ་མཉམ་གྱི་ལྟ་སྟངས་འཛིན་པ་སོགས་ཀྱི་ཀུན་
• 287.



་
མང་རའི་ལོ་རྒྱུས།
སྤྱོད་བཟང་བོ་ལྷན་སྐྱེས་སུ་ཡོད་སྟབས“དཔོན་ཕྲུག་ཚེ་རྡོ”ཞེས་ཀུན་གྱིས་ཁས་
ལེན་ཞིང་བརྩི་བཀུར་བྱེད། གཞན་ཡང་ཁོས་སྤྱི་ཚོགས་སྟེང་དང་དམངས་ཁྲོད་
ཀྱི་མི་བསད་གྱོད་གཞི་སོགས་གྱོད་གཞི་དང་དོན་རྐྱེན་ཆེ་ཆུང་སྣ་ཚོགས་ཐེངས
150ལྷག་འདུམ་སྒྲིག་དང་ཐག་གཅོད་བྱས་པས་རྫོང་དང་ཞང་རིམ་པའི་བྱ་
དགའ་དང་གཟེངས་བསྟོད་ཐོབ། ད་ལྟ་ཁོས་རྐོས་ནན་རྫོང་སྲིད་གྲོས་ཀྱི་ཀྲུའུ་ ，
ཞི་གཞོན་པ་དང་མཚོ་ལྷོ་ཁུལ་སྲིད་གྲོས་སྐབས་བདུན་པ་དང་བརྒྱད་པ། དགུ་
བའི་ཨུ་ཡོན། རྫོང་སྲིད་གྲོས་སྐབས་ལྔ་བ་ནས་བརྒྱད་པའི་རྒྱུན་ལས་ཨུ་ཡོན།
ཀོས་ནན་རྫོང་སྲིད་གྲོས་ཚན་སློབ་འཕྲོད་བསྟེན་ཨུ་ཡོན་ལྷན་ཁང་གི་ཀྲུའུ་རིན།
རྫོང་སྤྱིའི་བཟོ་ཚོགས་ཀོས་ནན་རྫོང་སྲིད་གྲོས་བཟོ་ཚོགས་ཚན་ཆུང་གི་ཀྲུའུ་ཞི།
ཀོས་ནན་རྫོང་ས་མཚམས་ཐག་གཅོད་འགོ་ཁྲིད་ཚན་ཆུང་གི་ཙུའུ་ཀྲང་གཞོན་པ་
བཅས་ཀྱི་འགན་ཁུར་ཡོད། ཀླུའི་དཔོན་པོ་གནམ་ལྷ་ཐར་སྐུ་འདའ་ཁར།
ངའི་ཤུལ་ཁྱོད་ཀྱིས་སྐྱོང་དགོས་ཞེས་ཞལ་ཆེམས་གནང་ཞིང་། ཁོང་གི་ན་
བཟའ་ཕུད་དེ་དཔོན་ཕྲུག་ཚེ་རྡོ་ལ་བསྐོན་ནས་ཞལ་གཡང་མང་བོ་བོས་པ་རེད།
ཁོ་རང་ཀླུའི་ཏཱ་མེན་ཆན་ཧུའི་རིགས་རྒྱུད་དང་ཤུལ་འཛིན་ཡིན་པའི་ངོས་ནས།
སྔ་ཕྱེ་སྐབས་ཀུན་ཏུ་ཕྱོགས་རིས་མེད་པར་ཐར་ཤུལ་ཚོ་གསུམ་གྱི་འབངས་མིའི་
བདེ་སྡུག་ལ་ཐུགས་ཁུར་ཆེ་བཞེས་གནང་དང་གནང་བཞིན་པའོ།།
ཀླུའི་ཨོ་བྷེ།
མིང་དངོས་ལ་ཨོ་རྒྱན་ཉི་མ། 1949ལོར་སྐྱེས། རང་བཞིན་གྱིས་
དམ་པའི་ཆོས་ལ་དད་ཅིང་རང་གི་མི་རིགས་དང་སྡེ་དོན་ལ་ཧུར་བརྩོན་ལྡན།
དགོན་པའི་ཆོས་སྒོ་གསར་དུ་ཕྱེ་སྐབས། ཁོས་སྒོར་སུམ་སྟོང་གི་ཞལ་འདེབས་
ཕུད་ཅིང་ཀླུའི་སྤྱི་སྒེར་གཉིས་ལ་ཚོགས་སྦས་ཆེ་ལེགས་ཤིག་བཟོས་པ་དང་། སྡེ་
• 288 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
བའི་ལས་དོན་ཆེ་ཕྲ་ཐམས་ཅད་ནན་ཏན་གྱིས་བསྒྲུབས་པས་1983 ལོ་ནས་ཁོ་
རང་སྡེ་དཔོན་དང་ཞང་ཨུའི་ཨུ་ཡོན་དུ་བདམས། སྐབས་དེར་སྔོན་ཆད་ཀྱི་རྒྱུ་
རིན་ཕྱིར་སྤྲོད་དུས་ཁོ་ལ་སྒོར་49000 འབབ་ཀྱང་གཅིག་ཀྱང་མ་བླངས་པར་
ཕྱིར་རང་གི་སྡེ་བའི་མང་ཚོགས་ལ་ཕུལ། རྙེ་དགོན་པའི་འདུ་ཁང་ཆེན་མོའི་ཀ་
རིང་བརྒྱུད་ཀྱི་སྦྱིན་བདག་གཙོ་བོའི་གྲས་ཀྱང་ཡིན། གཞན་ཡང་དམངས་ཁྲོད་
ཀྱི་གྱོད་གཞི་སྣ་ཚོགས་འདུམ་སྒྲིག་བྱས་པ་དང་། ལྷག་པར་དུ་ཀླུ་ཚང་དང་ཁེ་
རུས་བར་གྱི་ལོ་ངོ་བཞི་བཅུའི་རིང་ལ་འདུམ་མ་ཐུབ་པའི་མི་ལྔ་བསད་པའི་གྱོད་
གཞིའི་གཟུ་བ་གཙོ་གྲས་སུ་སོང་བ་དང། མི་བསད་ཀྱི་གྱོད་གཞི་བཅུ་ལྷག
གཞན་པའི་གྱོད་གཞི་སྣ་ཚོགས་འདུམ་སྒྲིག་བྱས་པས་84 ལོ་ནས་བོན་རྒྱ་ཞང་
གི་འདུམ་སྒྲིག་ཨུ་ཡོན་ལྷན་ཁང་གི་ཀྲུའུ་རིན་དུ་བསྐོས། མི་རིགས་སློབ་གསོའི་
བྱབར་ཧུར་བརྩོན་གྱིས་སྣེ་ཁྲིད་དང་རྒྱབ་སྐྱོར་གྱིས་སློབ་གྲྭའི་རྩྭ་ས་དང་ཞིང་
སའི་གནད་དོན་ཐག་གཅོད་བྱས། 1999 ལོར་བོན་རྒྱ་ཞང་གི་ཞང་ཀྲང་གཙོ་
བོར་འདེམས། ལོ་དེར་ཞང་ཡོངས་ལ་སློབ་གྲྭ་ཆེ་ཆུང་བཅུ་ལྷག་བཙུགས་ནས་
སློབ་ཞུགས་ཀྱི་ཚད90% ལ་སླེབས་ཏེ་ས་ཁུལ་འདིའི་ལོ་རྒྱུས་ཀྱི་ཆེས་མཐོ་བའི་
ཟིན་ཐོ་བསྐྲུན། ད་ལྟ་ཁོང་སྐབས་བཅུ་གཅིག་པའི་རྨ་ལྷོ་ཁུལ་དམངས་འཐུས་
ཚོགས་ཆེན་གྱི་འཐུས་མི་དང་སྐབས་བཅུ་གཉིས་པའི་རྩེ་ཁོག་དམངས་འཐུས་
ཚོགས་ཆེན་གྱི་འཐུས་མི་བོན་རྒྱ་ཞིང་གི་དམངས་འཐུས། བོན་རྒྱ་ཞང་གི་ཞང་
ཀྲང་འཁུར་མུས་བཅས་སོ།།
རུ་མང་དཔའ་རྡོ།
དཔའ་རྡོ་ནི1946ལོར་རུ་མང་སྡེ་བར་སྐྱེས། 1970ལོར་བྱ་བར་
ཞུགས། 1972ལོར་གུང་ཁྲན་ཏང་ནང་དུ་ཞུགས། 1975ལོར་རང་སྡེ་བར་
• 289.



མང་རའི་ལོ་རྒྱུས།
སློབ་གྲྭ་འཛུགས་རྒྱུའི་བསམ་འཆར་བཏོན་པ་ལྟར་སློབ་གྲྭ་བཙུགས། ད་ལྟའི་
བར་མཐར་ཕྱིན་སློབ་མ་ཉིས་བརྒྱ་ཡོད་ཅིང་། དེའི་ནང་བྱ་བར་ཞུགས་ཟིན་པ་
སོ་ལྔ་ཡོད། 1985ལོར་མཚོ་ལྷོ་ཁུལ་གྱི་སྔོན་ཐོན་སློབ་གསོའི་བྱ་བ་བྱེད་མཁན་
གྱི་ཆོ་ལོ་གནངས་ཤིང་སྡེ་གཙོ་དཔེ་ལེགས་ཅན་དང་རུ་མང་སྡེ་བའི་སྤྱི་ཁྱབ་དྲུང་
ཆེར་བསྐོས། 1988ནས1999ལོར་བར་སྔ་ཕྱིར་སུམ་མདོ་ཞང་གི་ཞང་གཙོ་
གཞོན་པ་དང་ཞང་གཙོ། ཞང་ཏང་ཨུའི་ཧྲུའུ་ཅི་ བཅས་ཀྱི་འགན་ཁུར།
1995ལོ་ནས་བཟུང་ཁོས་ཞང་ལྟེ་གནས་སློབ་གྲྭར་སློབ་འབྲིང་འཛུགས་རྒྱུའི་
འཆར་བཀོད་གོང་རིམ་ལ་ཡང་ཡང་ཕུལ་བ་ལྟར་དངོས་སུ་བཙུགས། འཇར་
པན་བཟོ་ཚོགས་ཀྱི་རོགས་དངུལ་རྨང་གཞི་བྱས་ཏེ་ཉི་མ་ལུང་རེ་བའི་སློབ་ཆུང་
ཡང་དངོས་སུ་བཙུགས། 1998ལོར་ཐེ་ལན་ཊི་དང་སང་ག་ཕོར་སོགས་སུ་ལྟ་
ཞིབ་ཏུ་བསྐྱོད། ཁོས་ཞང་རིམ་པ་ཡན་གྱི་སློབ་གྲྭར་འགྲོ་མཁན་ལ་སློབ་ཡོན་
གཞུང་ནས་སྟེར་བ་སོགས་ཀྱི་ཐབས་ཇུས་ལ་བརྟེན་ནས་འབྲོག་ཁུལ་གྱི་སློབ་གསོ་
ཤུགས་སྣོན་བྱས། སྔ་ཕྱིར་ཁུལ་དམངས་འཐུས་ཚོགས་ཆེན་སྐབས་བརྒྱད་པ་
ནས་བཅུ་གཅིག་པ་བཅས་དང་། རྫོང་དམངས་འཐུས་ཚོགས་ཆེན་སྐབས་
བདུན་པ་ནས་བཅུ་གཉིས་བ་བཅས་ཀྱི་འཐུས་མི་དང་། ཏང་ཡོན་དཔེ་ལེགས་
ཅན་དུ་བདམས་མྱོང་།
ཁྱུང་ཐར་རྒྱལ།
འབལ་གཞུང་ཁྱུང་ཐར་རྒྱལ་ལམ་ཀླུ་ཚང་སྨྱུག་རྩེན་ནི་སྤྱི་ལོ1968ལོར་
ཀླུ་ཚང་དར་ཧན་ཚོ་བ་ནས་སྐྱེས། 1979ལོ་ནས་བཟུང་སློབ་གྲྭ་འགྲིམ་པ་དང་
1986ལོར་རྩེ་ཁོག་རྫོང་མི་རིགས་སློབ་འབྲིང་ནས་སློབ་མཐར་ཕྱིན་ཏེ་བོན་
བརྒྱ་སློབ་ཆུང་གི་དགེ་རྒན་བྱས། 1995ལོར་མཚོ་སྔོན་མི་རིགས་སློབ་གྲྭ་ཆེན་
• 290 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
མོའི་ཟབ་སྦྱོང་འཛིན་གྲྭ་ནས་སློབ་མཐར་ཕྱིན་ཏེ་ད་ལྟ་རྩེ་ཁོག་རྫོང་རྒྱང་སྒྲོག་
བརྙན་འཕྲིན་ཁང་གི་འགན་གཙོ་གཞོན་པ་གནང་མུས་སུ་མཆིས། །
1987ལོ་ནས་བཟུང་ཁོས་རྩོམ་ཡིག་འབྲི་འགོ་བརྩམས་ཤིང་། སྔ་རྗེས་
སུ་སྒྲུང་གཏམ་དང་སྙན་ངག དཔྱད་རྩོམ། སྤྱི་ཚོགས་བརྟག་དཔྱད་སོགས་
རྩོམ་ལུས་མི་འདྲ་བའི་རྩོམ་ཡིག་200ཙམ་བྲིས་ཏེ། 《སྦྲང་ཆར》དང《མཚོ་
སྔོན་མང་ཚོགས་སྒྱུ་རྩལ》 《བོད་ལྗོངས་ཞིབ་འཇུག》 《མཚོ་སྔོན་ཕྱུགས་
ལས» 《ཀྲུང་གོའི་བོད་ཀྱི་ཤེས་རིག» 《རྩེར་སྙེག》སོགས་དུས་དེབ་ཏུ་
སྤེལ་བ་མ་ཟད་ཁ་ཤས་ལ་ད་དུང་བྱ་དགའ་ཐོབ།
ཁོའི་རྩོམ་ཡིག་མང་པོ་ཞིག་དཔེ་ཚོགས《གསར་བཞད་མེ་ཏོག་ཚོམ་བུ་
དང《བོད་ཀྱི་དེང་རབས་རྩོམ་རིག་དཔེ་ཚོགས》སུ་བདམས་ལ་སྙན་དེབ་ཐོག་
མ《ཁ་བ་དཀར་བོ»ཞེས་པ1995ལོར་ཀན་སུའུ་མི་རིགས་དཔེ་སྐྲུན་ཁང་གིས་
པར་སྐྲུན་བྱས།
གཞན་ཡང་ཁོས་པར་ལེན་རྩོམ་འབྲི་བྱས་པའི་བརྙན་འཕྲིན་ཆེད་སྒྲིག་
པར་གཞི《ཁངས་སྐྱོན»ཞེས་པ1993ལོར་མཚོ་སྔོན་བརྙན་འཕྲིན་ཁང་གིས་
བརྒྱུད་གཏོང་བྱས་ལ་སྤྱི་ཚོགས་སྟེང་གདེངས་འཇོག་ཚད་མཐོན་པོ་ཐོབ།
གཞན་ཡང་ཁོའི་བརྩམས་ཆོས་ལ་རིག་གཞུང་ཞིབ་འཇུག《བོད་ཀྱི་ལྷ་
འདྲེ་གླེང་བའི་གཏམ》དང་སྙན་དེབ«སེམས་ཀྱི་གྲོང་ཁྱེར》སོགས་པར་སྐྲུན་
བྱེད་པར་གྲ་སྒྲིག་བྱེད་བཞིན་ཡོད། །
1993ལོར་ཁོ་རང་ཀྲུང་གོའི་རྩོམ་པ་པོའི་མཐུན་ཚོགས་མཚོ་སྔོན་ཡན་
ལག་ཚོགས་པར་ཞུགས་ལ1999ལོར་རྒྱལ་ཁབ་མི་དོན་པུའུ་ཡིས《ཀྲུང་གོའི་
ཆེད་ལས་མཁས་པའི་ཚིག་མཛོད་ཆེན་མོའི”ནང་བདམས།་
• 291，



མང་རའི་ཆོ་རྒྱུས།
སྨན་བླ་སྐྱབས།
པིར་མིང་འབར་རྡེའུ། གངས་བུ་དགའ་སྐྱེད། 1963 ལོར་སྐྱེས།
སྔ་གཞུག་ཏུ་མཚོ་ལྷོ་དགེ་འོས་སློབ་གྲྭ་དང་ཧྲང་ཧེ་ཟློས་གར་སློབ་གླིང་སོགས་
འགྲིམས། སྐད་སྦྱོར་བ་དང་འཁྲབ་ཁྲིད་པ། འཁྲབ་གཞུང་རྩོམ་པོ། རྩོམ་
སྒྲིག་པ་བཅས་ཀྱི་ལས་ཀ་བསྒྲུབས་མྱོག 1982 ལོ་ནས་བཟུང་བོད་ཁམས་
ཀྱི་ཚགས་པར་དང་དུས་དེབ་དག་གི་སྟེང་སྒྲུང་གཏམ་དང་སྙན་ངག ལྷུག་ .
རྩོམ། འཁྲབ་གཞུང་། ཁ་ཤགས་སོགས་བརྩམས་ཆོས་སུམ་བརྒྱ་ལྷག་སྤེལ།
བརྩམས་ཆོས་འགའ་ཞིག་ཕྱོགས་སྒྲིག་དཔེ་དེབ་དག་ ཏུ་བདམས་ཟིན་ཅིང་།
སྙན་དེབ《བྲག་རིའི་སྲས་མོ»དང་«སྒྱུ་རྩལ་བ»དང«འཚོལ» 《ལྷ་སར་
འགྲོ» «རུ་སྡེ་ཁྲ་མོ»སོགས་ཆེད་སྒྲིག་སྒྲ་ཐག་པར་སྐྲུན་བྱས། ཀྲུང་གོའི་
གྲངས་ཉུང་མི་རིགས་རྩོམ་པ་པོའི་མཐུན་ཚོགས་དང་། ཀྲུང་གོའི་ཟློས་གར་
བའི་མཐུན་ཚོགས་མཚོ་སྔོན་ཡན་ལག་ཚོགས་པ། ཀྲུང་གོའི་ལོ་ཙཱ་བའི་མཐུན་
ཚོགས་འཚོ་སྔོན་ཡན་ལག་ཚོགས་པ་བཅས་ཀྱི་ཁོངས་མི་ཡིན། ད་ལྟ་མཚོ་སྔོན་
ནུབ་མཚོ་སྒྲ་བརྙན་པར་སྐྲུན་ཁང་གི་རྩོམ་སྒྲིག་པ་དང་འཁྲབ་གཞུང་རྩོམ་པ་པོ་
བཅས་ཡིན།
གངས་འཚོ།
དངོས་མིང་ལ་ཐར་བ་འབུམ། སུམ་མདོ་རུ་མང་
སྡེ་བར་སྐྱེས། སྔ་ཕྱིར་སྡེ་བ་དང་རྫོང་གི་སློབ་གྲྭ་ཆེན་མོའི་
སྦྲག་ཁྲིད་སྡེ་ཁག་སོགས་སུ་ཞུགས་ཏེ་ཐ་སྙད་རིག་པའི་
སྐོར་ལ་ བསླབ་ སྦྱང་བྱས། 1990 ལོ་ ནས་ བཟུང་།
སྒེར་གྱིས་དགེ་རྒན་བསྟེན་ནས་བསྡུས་གྲྭ་སོགས་ཚད་མའི་
• 292 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
སྐོར་དང་ཕར་ཕྱིན། མཛོད། དབུ་མ་སོགས་ནང་ཆོས་ཀྱི་གཞུང་ལ་སྦྱང་བ་
བྱས། དཔྱད་རྩོམ་སྐོར་ལ། 《བོད་མིའི་འབྱུང་ཁུངས་ཡང་བསྐྱར་གླེང་བ》
《གྲི་གུམ་བཙན་པོའི་ལོ་རྒྱུས་ཀྱི་གནད་དོན་འགའ་ལ་དཔྱད་པ» 《བོད་རྗེ་
གཉའ་ཁྲི་བཙན་པོའི་ལོ་རྒྱུས་ལས་འཕྲོས་པའི་གཏམ» «དབང་མཛད་
བཅུའི་རིག་གནས་སྐོར་ཐོག་མར་གླེང་བ»སོགས་《ཀྲུང་གོའི་བོད་ཀྱི་ཤེས་
རིག» 《ཚེར་སྙེག》སོགས་སུ་སྤེལ། སྙན་ངག་གསར་རྙིང་གཉིས་ཀ་ཁག་
བརྒྱ་ལྷག་རྩོམ་རིག་དུས་དེབ་དང་ཚགས་པར་སོགས་སུ་སྤེལ་ཅིང་། སྙན་དེབ་
ཐོག་མ་《ཁ་བཏགས་ལྟ་བུའི་དབྱངས་ཅན་མ》ཞེས་པ་ཀན་སུའུ་མི་རིགས་དཔེ་
སྐྲུན་ཁང་ནས་དཔར་སྐྲུན་འགྲེམ་སྤེལ་བྱས།
ལྕགས་བྱམས་རྒྱལ།་
1962 ལོར་ཀླུའི་འབལ་ཐ་མར་སྐྱེས། ཆུང་དུས་སློབ་ཆུང་དུ་ལོ་ངོ༌
གཅིག་ཙམ་ལས་སོང་མ་མྱོང་། ལོ་ན་བཅོ་ལྔ་སོན་དུས་ནས་དཔེ་དེབ་དང་
གསར་འགྱུར་སོགས་བཀླགས་པ་ལས་རིག་གནས་སྦྱོང་བའི་འདུན་པ་སྐྱེས་ཤིང་།
སྒྲ་སྡུད་འཁོར་ལོ་ལ་བརྟེན་ནས་སུམ་རྟགས་སོགས་བརྡ་སྤྲོད་ཀྱི་གཞུང་ལ་སྦྱང་
བའི་ལམ་སྣེ་རྙེད་པས་སློབ་གཉེར་གྱི་འདུན་དྲག་ཏུ་ཕྱིན། ས་ཆ་གང་དུ་སོང་
ཡང་ས་ཆ་དེའི་དཔེ་ཚོང་ཁང་དུ་མ་སོང་ན་བློ་མི་བདེ་བ་དང་ལག་གི་སྒོར་མོ་
དག་དཔེ་དེབ་ལ་བརྗེས་ནས་ཕྱིར་རྐང་ཐང་དུ་ལོག་དུས་ཀྱང་ཐེངས་འགའ་
བྱུང་། 1987 ལོར་རྒྱ་གར་དུ་སོང་ཞིང་། དེ་གར་ལོ་ངོ་འགའི་རིང་ལ་བོད་
དང་དབྱིན་ཇིའི་སྐད་ཡིག་དང་བོད་ཀྱི་ལོ་རྒྱུས། གཞན་འཛམ་གླིང་གི་ཆབ་
སྲིད་རིག་གནས་ལོ་རྒྱུས་སོགས་ལ་སྦྱངས་བརྩོན་བྱས། དེ་རྗེས་ཕྱིར་ཕ་ཡུལ་དུ་
ལོག་ནས་སློབ་ཆུང་གི་དམངས་སྒྲུབ་དགེ་རྒན་བྱས། 1994 ལོར་སློབ་ཡོན་
• 293，



མང་རའི་ལོ་རྒྱུས།
རང་ཉིད་ཀྱིས་བཏང་སྟེ་ནུབ་བྱང་མི་རིགས་སློབ་གྲྭ་ཆེན་མོར་ཞུགས། 1996
ལོར་སློབ་མཐར་ཕྱིན་རྗེས་ཕྱིར་ཕ་ཡུལ་དུ་ལོག་ནས་ལོ་གསུམ་རིང་གླ་དངུལ་
སྐར་གང་ཡང་མ་བླངས་པར་དགེ་རྒན་བྱས། རང་གི་ཁྱིམ་ཚང་གི་ཡོང་སྒོ་ལས་
སྒོར་ལྔ་སྟོང་ལྷག་གིས་སློབ་མར་ཉལ་ཐུལ་ སོགས་ཉོས་པས། འབྲེལ་ཡོད་
གསར་འགྱུར་ དུ་ བཀོད་ ཅིང་ གཟེངས་ བསྟོད་ དང་ བྱ་ དགའ་ ཡང་ ཐོབ།
1999 ལོ་ནས་རྒྱལ་ཁབ་ཀྱི་དགེ་རྒན་ངོ་མར་ལས་སྒྱུར་བྱས་སོ།།
༢.བན་ཤུལ་གྱི་སྐོར།
སྟག་འབུམ་རྒྱལ།
1966 ལོའི་ཟླ9 པར་མང་རའི་བན་ ལ་ ཉིན་ཐ་ཚོ་བར་སྐྱེས།
1986 ལོར་ མཚོ་ ལྷོ་ མི་ རིགས་ དགེ་ཐོན་སློབ་ གྲྭ་ནས་ མཐར་ ཕྱིན་ ཅིང་།
1988 ལོར་ནུབ་བྱང་མི་རིགས་སློབ་གླིང་གི་བོད་ཡིག་ཚན་ཁག་གི་ཟབ་སྦྱོང་
འཛིན་གྲྭར་ཞུགས། ད་ལྟ་མང་རའི་སུམ་མདོའི་སློབ་གྲྭར་དགེ་རྒན་གྱི་བྱ་བར་
བརྩོན་གྱིན་ཡོད། ཁོ་ནི་ཀྲུང་གོའི་རྩོམ་པ་བོའི་མཐུན་ཚོགས་མཚོ་སྔོན་ཡན་
ལག་ཚོགས་པའི་ཁོངས་མི་ཡིན། ད་ལྟའི་བར་ཡིག་འབྲུ་ཁྲི་བརྒྱ་ལྷག་ཙམ་གྱི་
བརྩམས་ཆོས་སྤེལ་ཅིང་། དེའི་ནང་ནས་སྒྲུང་གཏམ་སྐོར་གྱི་བརྩམས་ཆོས་
གཙོ་བོ་ནི《ཉིན་གཅིག་གི་ཆོ་འཕྲུལ»དང«སྒོ་ཁྱི» 《མི་ཚེའི་གླུ་དབྱངས»
《ནག་མཚོ་སྐྱིད》སོགས་ཡིན་ལ། སྒྲུང་གཏམ《ཝང་དགེ་རྒན»དང«ཉི་མ་
ནུབ་རིར་ཡོལ་དུས»གཉིས་རྒྱ་ཡིག་ཏུ་བསྒྱུར་ཏེ«མི་རིགས་རྩོམ་རིག》དང
《བོད་ཀྱི་རྩོམ་རིག»ཏུ་བཀོད་འདུག སྒྲུང་གཏམ་ཕྱོགས་བསྒྲིགས《ཉིན་
གཅིག་གི་ཆོ་འཕྲུལ»ཞེས་པ་མི་རིགས་དཔེ་སྐྲུན་ཁང་གིས་པར་སྐྲུན་བྱེད་གྲབས་
ཡོད། 1997 ལོར་ཁོ་ལ་སྐབས་གཉིས་པའི “སྦྲང་ཆར་གྱི་རྩོམ་རིག་བྱ་
• 294 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
དགའ”ཐོབ། མཚོ་སྔོན་བོད་ཡིག་གི་སྒྲུང་རིང་ཐོག་མ《ལྷིང་འཇགས་ཀྱི་རྩྭ་
ཐང»ཞེས་པ་ཉེ་ཆར་པར་དུ་བསྐྲུན་ཏེ་འགྲེམ་སྤེལ་བྱས་ཡོད་དོ།།
ཞི་བདེ་ཉི་མ།
སྨྱུག་མིང་ལ་ས་གཞི། མཚོ་སྔོན་ཀོས་ནན་རྫོང་གི་བན་ཤུལ་ནག་ཐ་སྡེ་
བར་སྐྱེས། ལོ་རབས་བརྒྱད་ཅུ་བ་ནས་བཟུང་གསར་རྩོམ་ལ་ཞུགས་ཏེ་སྔ་ཕྱིར་
བརྩམས་སྒྲུང་དང་སྙན་ངག་སུམ་བརྒྱ་ལྷག་སྤེལ། ཁོའི་སྙན་ངག་གི་བརྗོད་
བྱའི་ཐད་འགྲོ་བ་མིའི་གནས་བབ་དང་དར་རྒུད་ལ་བསམ་གཞིག་ཟབ་མོ་བཏང་
ཡོད། ད་ལྟ་ཁོས་མཚོ་སྔོན་ཞིང་ཆེན་གློག་བརྙན་འཕྲིན་སྒྱུར་སྐྲུན་ལྟེ་གནས་
དང་། ནུབ་མཚོ་མི་རིགས་སྒྲ་བརྙན་པར་སྐྲུན་ཁང་དུ་ཕྱག་ལས་གནང་བཞིན་
ཡོད།
ཀླུ་སྨྱོན་ཧེ་རུ་ཀ
ཀླུ་སྨྱོན་ཧེ་རུ་ཀའམ་ཀླུ་འབུམ་ཡེ་ཤེས་རྒྱ་
མཚོ་ནི། 1969ལོར་བན་ཤུལ་བླ་ནག་ཏུ་སྐྱེས།
ཆུང་དུས་སློབ་ཆུང་འགྲིམས་ཤིང་། ལོ་བཅུ་དྲུག་
སྟེང་རབ་ཏུ་བྱུང་སྟེ་ལ་མོའི་ཡོངས་འཛིན་རིན་པོ་
ཆེ་དང་བཤེས་གཉེན་བྱམས་པ་འཕྲིན་ལས། བྱ་
བྲལ་དམ་ཆོས་རྒྱ་མཚོ་སོགས་དམ་པ་དུ་མའི་དྲུང་
དུ་ནང་ཆོས་ལ་སྦྱངས། ཞོར་དུ་ཐ་སྙད་རིག་
གནས་ལ་རང་སྦྱོང་བྱས་ཏེ་སྔ་ཕྱིར་བོད་ཕྱི་ནང་གི་དུས་དེབ་དང་ཚགས་པར་
སོགས་ཀྱི་སྟེང་དུ་སྙན་ངག་དང་བརྩམས་སྒྲུང་། གློག་བརྙན་འཁྲབ་གཞུང་།
དཔྱད་བརྗོད། ལྷུག་རྩོམ་སོགས་བརྩམས་ཆོས་ཉིས་བརྒྱད་ཙམ་སྤེལ་ཅིང་།
་ 295 ·



མང་རའི་ལོ་རྒྱུས།
བརྩམས་ཆོས་ཕྱོགས་སྒྲིག《ཤམ་བྷ་ལའི་དུད་སྤྲིན》དང《ཟང་ཟིང་གི་འཇིག་
རྟེན» 《བདག་དང་འབྲོང་གི་ཕ་ས»སོགས་པར་དུ་བསྐྲུན། བོད་ནང་དུ་
ཞིང་ ཆེན་ རིམ་ པའི་ རྩོམ་ རིག་ བྱ་ དགའ་ ཐེངས་ གསུམ་ ཙམ་ ལ་ ཐོབ།
1995ལོར་རྡ་སར་ཚོགས་པའི་བོད་ཀྱི་རྩོམ་པ་པོའི་རྒྱལ་ཡོངས་ཚོགས་ཆེན་
ཐེངས་དང་པོར་ཞུགས་ཤིང། དེའི་སྟེང་ནས་རྒྱལ་སྤྱིའི་པེན(P. E. N)
ནམ་འཛམ་གླིང་རྩོམ་པ་པོའི་གྲས་སུ་མིང་རྟགས་བཀོད། ད་ལྟ་བོད་ཀྱི་རྩོམ་པ་
པོའི་ཚོགས་པའི་རྒྱུན་ལས་དང་ཚོགས་མི། བལ་ཡུལ་རྩོམ་པ་པོའི་ཚོགས་པའི་
ཚོགས་གཙོ། 《གཉན་ཆེན་ཐང་ལྷའི》རྩོམ་སྒྲིག་པ། རྒྱལ་ཡོངས་ས་ཆེན་
གློག་ཀླད་སྡེ་ཚན་གྱི་ཞུ་དག་པ། ཐར་ལམ་དགོན་ས་བཟང་རྣམ་རྒྱལ་གླིང་གི་
ཆོས་རིག་དགེ་རྒན་བཅས་ཀྱི་འགན་འཁུར་མུས་ཡིན།
དཔོན་ཕྲུག་ཀེ་ཐོ།
་་ དཔོན་ཕྲུག་ ཀེ་ ཐོ་ ནི 1970ལོའི་ སྤྱི་ ཟླ་
10བའི་ཚེ1ཉིན་བན་ཤུལ་དཔོན་ཚང་གི་རིགས་
རྒྱུད་དུ་སྐྱེས། 1992ལོའི་སྤྱི་ཟླ7པར་ནུབ་བྱང་
མི་རིགས་སློབ་གླིང་བོད་ཡིག་སྡེ་ཁག་ནས་སློབ་
མཐར་ ཕྱིན། 1994ལོའི་ སྤྱི་ ཟླ 9བ་ ནས་
1997ལོའི་སྤྱི་ཟླ7པའི་བར་སླར་ཡང་ནུབ་བྱང་
མི་རིགས་སློབ་གླིང་ཕྱི་གླིང་སྐད་ཡིག་སྡེ་ཁག་ཏུ་
ཕྱིན་ནས་དབྱིན་ཇིའི་སྐད་ཡིག་ ཟབ་སྦྱོང་བྱས།
སྔ་གཞུག་ཏུ་སྲིད་གཞུང་གི་དྲུང་ཡིག་དང་བོད་རྒྱ་ཡིག་གཉིས་ཀྱི་ལོ་ཙཱ་བའི་ལས་
ཀ་གཉེར་མྱོང་། ད་ལྟ་མང་ར་རྫོང་མི་རིགས་སྐད་ཡིག་བྱ་བའི་གཞུང་ལས་ཁང་
• 296 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
དུ་བྱ་བ་སྒྲུབ་ཀྱིན་ཡོད།
， ཉེ་བའི་ལོ་འགའི་རིང་ལ། ཧྥ་རན་སིའི་སྒྲུང་གཏམ་རྩོམ་པ་པོ་མར་ཁོས་
བརྩམས་པའི«The mystery of the island»དང་ཞི་ལ་རྒྱལ་ཁབ་
ཀྱི་རྩོམ་པ་པོ་ཨཱ་སོ་ཡིས་བརྩམས་པའི་སྒྲུང་གཏམ«Bell the cat»སོགས་
དབྱིན་ཡིག་ནས་བོད་ཡིག་ཏུ་བསྒྱུར་ཏེ《མཚོ་སྔོན་མང་ཚོགས་སྒྱུ་རྩལ》དུས་
དེབ་ཏུ་བཀོད་ཟིན། ད་དུང་པར་དུ་བཏབ་མེད་པ་ཨུ་རུ་སུའི་རྩོམ་པ་པོ་ལེབ་
ཐོར་སི་ཐེའི་སྒྲུང་རིང་གྲགས་ཅན《ཨན་ན་ཁ་རེ་ནེ་ན»དང་ཧིན་རྡུའི་སྙན་ངན་
པ་ཐེ་གོར་གྱིས་བརྩམས་པའི«Mashi»གཉིས་ཀྱང་དབྱིན་ཡིག་ནས་བོད་
ཡིག་ཏུ་བསྒྱུར་ཟིན།1999ལོར་རྒྱ་ཡིག་གིས་བྲིས་པའི་དཔྱད་རྩོམ《f#
དE #wif9##F.s/####6 JLE FEEm»ཞེས་པ་སྐབས་
བརྒྱད་པའི་རྒྱལ་ཡོངས་མི་རིགས་སྐད་ཡིག་ལོ་ཙཱ་བའི་རིག་གཞུང་དཔྱད་གླེང་
ཚོགས་འདུའི་དཔྱད་རྩོམ་ལེགས་ཤོས70ཡི་གྲས་སུ་བདམས།
དཔོན་ཕྲུག་དཔའ་ཆེན།
དཔོན་ཕྲུག་དཔའ་ཆེན་ནི། 1951ལོར་བན་ཤུལ་དཔོན་པོ་བྱམས་པ་
བཀྲ་ཤིས་ཀྱི་དབོན་སྲས་སུ་སྐྱེས། ལོ་ངོ་དུ་མའི་རིང་བན་ཤུལ་སྡེ་བའི་སྡེ་དཔོན་
གྱི་འགན་བཞེས་ཏེ་སྡེ་དོན་ལ་འབད་འབུངས་བྱས། བན་ཤུལ་རྒྱ་རག་དང་ཀླུ་
ཞོལ་མའི་བར་གྱི་གྱོད་བསྡུམ་པ་སོགས་བན་ཤུལ་སྡེ་བར་བྱས་རྗེས་ཆེ། ད་ལྟ་
བན་ཤུལ་སྡེ་བའི་སྡེ་དཔོན་གྱི་འགན་བཞེས་མུས་ཡིན།
ཁྱོམ་ཚང་བྱམས་པ།
1954ལོར་བན་ཤུལ་དུ་སྐྱེས། 1973ལོར་བྱ་བར་ཞུགས་ཤིང་། སྔ་
ཕྱིར་སྡེ་བའི་རྩིས་གཉེར་བ་དང་། སུམ་མདོ་ཞང་གི་རྩིས་གཉེར་ཟུར་ཁྲིད་པ།
• 297 •



མང་རའི་ལོ་རྒྱུས།
1:|:|:
རྫོང་ཞིང་ཕྱུགས་མཁོ་སྤྲོད་དོ་དམ་ས་ཚིགས་ཀྱི་དོ་
དམ་འགན་ཁུར་བ། 1988ལོར་རྫོང་སྤྱི་ཚོགས་
དཔལ་འབྱོར་བརྟག་དཔྱད་རུ་ཁག་གི་རུ་གཙོ་དང་།
1993ལོ་ ནས་ རྫོང་ སྡོམ་ རྩིས་ ཅུའི་ ཅུ་ ཀྲང་ གི་
འགན་བཞེས་པ་ནས་བཟུང་། རང་རྫོང་གི་སྤྱི་
ཚོགས་དཔལ་འབྱོར་བརྟག་དཔྱད་རུ་ཁག་དེ་རྒྱལ་
ཡོངས་སྡོམ་རྩིས་ཡན་ལག་གི་སྔོན་ཐོན་སྡེ་ཁག་ཏུ་
བདམས་པ་དང་། 1993ལོར་ཁོ་རང་རྒྱལ་ཡོངས་སྡོམ་རྩིས་སྡེ་ཁག་གི་སྔོན་
ཐོན་མི་སྒེར་དུ་བདམས། 1994ལོར་རྒྱལ་སྲིད་སྤྱི་ཁྱབ་ཁང་གི་ཐོན་ལས་
གསུམ་པའི་ཞིབ་གཤེར་སྔོན་ཐོན་མི་སྣ་དང་། 1997ར་རྒྱལ་ཡོངས་ཞིང་ལས་
ཞིབ་གཤེར་ཕུལ་བྱུང་མི་སྣ། 1999ལོར་རྒྱལ་ཡོངས་སྡོམ་རྩིས་ཡན་ལག་རུ་
ཁང་གི་སློབ་སྦྱོང་མིག་དཔེ་རུ་བདམས་ཏེ། 《ཀྲུང་གོའི་འཕྲིན་གསར་ཚགས་
པར》སྟེང“མུ་མེད་རྩྭ་ཐང་སྡོམ་རྩིས་བརྩེ་བས་ཁྱབ”ཅེས་རྒྱལ་ཡོངས་སྡོམ་
རྩིས་སྡེ་ཁག་སོ་སོས་སློབ་སྦྱོང་བྱེད་པའི་བྱ་འགུལ་ཚ་ཚ་འུར་འུར་དུ་ལངས།
2000ལོར་རྒྱལ་ཁབ་སྡོམ་རྩིས་ཅུ་དང་རྒྱལ་ཁབ་ངལ་རྩོལ་མི་དོན་པུའུ་གཉིས་
ཀྱིས་རྒྱལ་ཡོངས་སྡོམ་རྩིས་ཀྱི་སྔོན་ཐོན་མི་སྣར་བདམས་པར་མ་ཟད། སྡོམ་
རྩིས་རབ་འབྱམས་པའི་ཐོབ་ཐང་ཡང་བཞེས་མུས་སུ་མཆིས། དེ་མིན་ཁོང་གི་
མཛད་རྗེས་དག《ཀྲུང་གོའི་རྒྱལ་དོན་དང་རྒྱལ་ཁབ་ལོ་རྒྱུས་ཀྱི་དེབ་ཐར»དང
《ཀྲུང་གོའི་དུས་རབས་དར་རྒྱས་ཀྱི་རིག་རྩོམ་ཆེད་སྒྲིག་ཆེན་མོ》 《ཀྲུང་གོའི་
དཔའ་ཚོགས་ཀྱི་མཚན་བྱང» 《དུས་རབས་གསར་བའི་ལང་ཚོ» «འོད་
སྟོང་འབར་བའི་ལོ་རྒྱུས་ཀྱི་བརྒྱུད་རིམ» 《ཧྭ་ཞའི་ལང་ཚོ» 《ཀྲུང་གོའི་
• 298 ·



1:|: མི
་
1:|:
ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
འཕྲིན་གསར་ཚགས་པར》སོགས་རྒྱལ་ཁབ་རིམ་པའི་དེབ་ཐེར་ཆེན་མོ་དག་
དང་ཚགས་པར་དུ་མའི་སྟེང་དུ་བཀོད།
འབུམ་རྒྱལ་བན་ཕྲུག
བན་ཕྲུག་ནི 1933ལོར་བན་ཤུལ་འབུམ་རྒྱལ་དུ་
འཁྲུངས། 1959ལོར་བན་ཤུལ་དང་ཁ་གྱ་སྡེ་བ་གཉིས་ཀྱི་
ཀྲི་པུའུ་ཧྲུའུ་ཅིའི་འགན་ཁུར། 1961ལོར་རྟ་བརྒྱངས་
ཞང་གི་ ཞིང་ ཕྱུགས་ ཞོར་ལས་ ལས་ འཛིན་ དུ་ བདམས།
1965ལོར་ ཐར་ཤུལ་ཞང་གི་ རྩ་ འཛུག་ལས་འཛིན་དུ་
བསྐོད། 1979ལོར་ཐར་ཤུལ་ཞང་ཆུ་བེད་དོ་དམ་སོ་ཡི་སོ་ཀྲང་གི་འགན་
བཞེས། 1985ལོར་སུམ་མདོ་ཞང་དུ་ལས་གནས་སྤར་ཞིང་། 1990ལོར་
ལས་འཁྱུར་ངལ་གསོ་བྱས། སྔ་ཕྱིར་རྫོང་རིམ་པའི་གཟེངས་བསྟོད་དང་བྱ་
དགའ་ཐེངས་བཅུ་ལྷག་ཐོབ་མྱོང་། ད་ལྟར་བན་ཤུལ་སྡེ་བའི་བྱ་བཞག་གང་
ཅིའི་ཐད་ནུས་པ་ཆེན་པོ་འདོན་བཞིན་ཡོད།
རྒྱལ་མཚན། །
རྒྱལ་ མཚན་ ནི་ བན་ ཤུལ་ ཉིན་ ཐ་ རུ
1944ལོར་སྐུ་འཁྲུངས། 1964ལོར་མང་ར་རྫོང་
ཁྲལ་དོན་ཁང་དུ་ཕྱག་ལས་གནང་། 1975ནས་
1978ལོའི་བར་དུ་རྩྭ་ཐང་འཛུག་སྐྲུན་ཁང་དུ་ཕྱག་
ལས་གནང་། 1978ནས1986བར་དུ་མང་ར་
རྩྭ་འབྲུ་སྒྱུར་སྤེལ་ཁྲང་གི་ཁྲང་ཀྲང་གི་འགན་ཁུར།
1986ནས1990བར་དུ་ཀོས་ནན་རྫོང་རྩྭ་ཐང་འཛུག་སྐྲུན་ཀྲན་གྱི་ཀྲན་ཀྲང་
，299 .
#
*
:
པ|
29
ཀྱི་ : 1
པ ། །
2:-
''' 2
1:|:
-
,
་
1:|:ཀྱི



མང་རའི་ལོ་རྒྱུས།
གི་འགན་བཞེས། 1990ནས1999ལོའི་བར་དུ་མང་ར་རྫོང་ཞིང་ཕྱུགས་
ཅུའུ་ཡི་ཅུའུ་ཀྲང་གི་འགན་བཞེས་པའི་རིང་ལ་སྔ་གཞུག་ཏུ་མཚོ་སྔོན་ཞིང་ཆེན་
སྲིད་གཞུང་གི1992ལོར་ཞིང་ཆེན་ཡོངས་ཀྱི་ལོ་ལེགས་འགྲན་སྡུར་ཁྲོད་དུ“ལོ་
ལེགས་བུམ་པའི་རྟགས་མ”དང་མཚོ་སྔོན་ཞིང་ཆེན་ཞིང་ཕྱུགས་ཐེན་གྱི་རྩྭ་ལས་
ཕྱོགས་བསྡུས་བདག་གཉེར་སྤྱི་ཚོགས་ཅན་གྱི་གྲུབ་འབྲས་མངོན་གསལ་རྟགས་
མ་དང་མཚོ་སྔོན་ཞིང་ཆེན་སྲིད་གཞུང་གི1993ལོ“ཞིང་ཆེན་ཡོངས་ཀྱི་ལོ་
ལེགས་འགྲན་བསྡུར་ཁྲོད་དུ་ལོ་ལེགས་བུམ་པའི་རྟགས་མ”སོགས་ཞིང་ཆེན་
རིམ་པའི་རྟགས་མ་གང་མང་ཐོབ་མྱོང་། ད་ལྟ་མང་ར་རྫོང་འཐབ་ཕྱོགས་
གཅིག་སྒྲིལ་པུའུ་ཡི་པུའུ་ཀྲང་གི་འགན་བཞེས་མུས་སུ་མཆིས།
དཔོན་ཚང་ཡ་ཡེས།
ཡ་ཡེས་ནི1952ལོར་བན་ཤུལ་དཔོན་ཚང་དུ་
སྐྱེས། ལོ་བཅུ་ཙམ་ནས་སློབ་ཆུང་འགྲིམས། ལོ་བཅུ་
བདུན་སྟེང་ནས་བན་ཤུལ་སྡེ་བའི་ཟོག་སྨན་གྱི་འགན་ཁུར་
ཏེ་མི་མང་ལ་ཞབས་འདེགས་བསྒྲུབས། དེ་རྗེས་ལོ་ངོ་
གསུམ་གྱི་རིང་ལ་སྡེ་བའི་རྩིས་གཉེར་བའི་འགན་ཁུར།
དེ་ནས་སྡེ་བའི་སྤྱི་དོན་ལ་འབད་འབུངས་བྱས། ད་ལྟ་མུ་
མཐུད་དུ་ཧྲེ་ཀྲང་གི་འགན་འཁུར་བཞེས་ཏེ་ལྷག་བསམ་རྣམ་དག་གིས་སྡེ་བའི་
སྤྱི་དོན་ལ་འབད་འབུངས་བྱས།ད་ལྟ་མུ་མཐུད་དུ་ཧྲེ་ཀྲང་གི་འགན་འཁུར་
བཞིན་པ་དང་། ཀུན་གྱི་བློར་འབབ་པའི་མིང་བཏགས་ཡ་རབས་ཤིག་ཡིན་ནོ།
སྒྱེའུ་ཟའི་ཐུགསརྗེ་རྒྱལ།
ཐུགས་རྗེ་རྒྱལ་ནི1962ལོར་བན་ཤུལ་སྒྱེའུ་ཟ་ཚོ་བར་སྐྱེས། ལོ་བཅུ་
• 300 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
དྲུག་ སྟེང་ སྡེ་ བའི་ རྩིས་ གཉེར་ བའི་ འགན་ ཁུར།
1993ལོར་སྡེ་བའི་ཧྲུའུ་ཅིའི་འགན་ཁུར་ཅིང་། གོང་
རིམ་གྱི་རྒྱབ་སྐྱོར་འོག་སྡེ་བའི་སློབ་གྲྭ་རྒྱ་བསྐྱེད་དང་སྦྲ་
གུར་སློབ་ཆུང་གི་མཁོ་ཆས་ཉོས་ཤིང་སྡེ་བའི་ནང་དུ་
སྟབས་བདེའི་འཛུག་སྐྲུན་གང་མང་བྱས། ཁོས་སྡེ་བའི་
དབུལ་ཕོངས་དག་གི་གནས་ཚུལ་ཡར་ཞུ་བྱས་པས་ལོ་རེ་
བཞིན་ཡུལ་ཚོ་སྲིད་གཞུང་གིས་དབུལ་ཕོངས་དེ་དག་ལ་ཕྱེ་དང་ནས། དངུལ་
སོགས་ཀྱི་རོགས་སྐྱོར་བྱས་པས་དེ་དག་གི་བསྟོད་བསྔགས་ཐོབ། གཞན་ཡང་
སྡེ་བའི་ནང་ཁུལ་དུ་རྐུ་འཁྱེར་དང་མཐུན་ལམ་ལ་གཏོར་བརླག་བྱེད་མཁན་དག་
ལ་སློབ་གསོ་དང༌། དབྱེན་འདུན་མི་རྒན་བཅུ་ལྷག་དང་སྔོན་ཐོན་ན་གཞོན་
སུམ་ཅུ་བཀོད་སྒྲིག་གིས་མཐུན་སྒྲིལ་ལ་རྟིང་སྐུལ་བྱས། 1999ལོ་ནས་བཟུང་
སྡེ་བའི་ལས་བྱེད་གཞན་དང་ཟུང་འབྲེལ་གྱིས“གླང་ཆེན་གསོལ་སྟོན”ཞེས་
པའི་དམངས་ཁྲོད་སྒྱུ་རྩལ་འགྲན་སྡུར་དུས་སྟོན་སྤེལ་ཅིང་། སྡེ་བའི་ལུགས་
གཉིས་ཀྱི་བྱ་བཞག་སྒོ་ཀུན་ནས་ཡར་རྒྱས་སུ་སོང་བས་ སྡེ་མི་རྣམས་ཀྱིས་
གཟེངས་བསྟོད་བྱས་པ་དང་། གོང་རིམ་ནས་ཀྱང་སྔོན་ཐོན་ཧྲུའུ་ཅིའི་བྱ་
དགའ་མང་དུ་གནང་།
དཔའ་འབུམ་རྒྱལ།
1969 ལོར་བན་ཤུལ་དུ་སྐྱེས། ལོ་བཅུ་གཉིས་སྟེང་ནས་སུམ་མདོ་
དཀྱིལ་སྙིང་སློབ་གྲྭར་ཞུགས། རིམ་བཞིན་ཁུལ་དགེ་ཐོན་སློབ་གྲྭ་དང་མཚོ་
སྔོན་མི་རིགས་སློབ་གྲྭ་ཆེན་མོ་འགྲིམས། 1993 ལོར་སློབ་མཐར་ཕྱིན་ནས་
རྩོམ་རིག་ཞོ་ཧྲིའི(#t)ཐོབ་ཐང་བླངས། ཁོ་བོད་མི་རིགས་སྐད་ཀྱི་སྒྱུར་
:301 •



མང་རའི་ལོ་རྒྱུས།
སྐྲུན་བྱ་བར་དགའ་ཞེན་ཆེ་སྟབས་ཁོས་རང་འགུལ་གྱིས་
མཚོ་སྔོན་མི་རིགས་ གློག་བརྙན་འཕྲིན་སྒྱུར་སྐྲུན་ལྟེ་
གནས་བདམས་ཤིང་། དེ་རུ་ད་བར་ལོ་ངོ་བདུན་རིང་
སྒྲ་བརྙན་རྩོམ་སྒྲིག་པ་དང་ཡིག་བསྒྱུར་བ། སྐད་སྦྱོར་
བ། འཁྲབ་ཁྲིད་པ(#ཚོ)སོགས་ཀྱི་བྱ་བའི་འགན་
བཞེས། ཁོས་འཁྲབ་ཁྲིད་དང་སྐད་སྦྱོར། ཡིག་བསྒྱུར་
སོགསབྱས་ པའི་ གློག་བརྙན་དང་བརྙན་འཕྲིན«འགག་ ཕྲང་དམར་བོ»
《ཀླུ་མོ་དཀར་མོའི་སྒྲུང» 《ལྷ་ལ་བཕོས་པའི་སྒྲུང» 《གྲོང་ག》 《ཆུ་
ངོགས་གཏམ་རྒྱུད»སོགས་ལ་རྒྱལ་ཁབ་རིག་གནས་པུའུ་དང་རྒྱལ་ཁབ་མི་
རིགས་ལས་དོན་ཨུ་ཡོན་ལྷན་ཁང་། རྒྱལ་ཁབ་རིག་གནས་སྒྱུ་རྩལ་མཉམ་
འབྲེལ་ལྷན་ཚོགས་སོགས་ཀྱིས་གནང་བའི“ཅང་ཤེས” (gཉྩg#)རྟགས་
ཅན་གྱི་རྒྱལ་ཁབ་རིམ་པའི་གསེར་གྱི་རྟགས་མ་ཐོབ་མྱོང་། ཁོས་བྱ་བའི་ཞོར་དུ་
ད་དུང«ཁྲི་མོན་གྱི་མཚན་གཏམ» «ཇོ་མོ་གླང་རི» «བྱ་ཁྱུ་ནག་པོ»
《མིགཉོད་ཆུང»སོགས་བརྩམས་སྒྲུང་དང་དཔྱད་རྩོམ། སྙན་ངག བསྒྱུར་
རྩོམ་སོགས་མང་པོ་«ཀྲུང་གོའི་བོད་ཀྱི་ཤེས་རིག»དང་《སྦྲང་ཆར》 《བོད་
ཀྱི་རྩོམ་རིག་སྒྱུ་རྩལ» 《གངས་རྒྱན་མེ་ཏོག» «རི་བོ་ཉི་ཟླ»སོགས་སུ་
སྤེལ་མྱོང་།
སྡུད་མ་
བདུད་འདུལ་ཡག(གཅེས་མིང་ལ་སྡུད་མ) 1968 འབྲོག་སྡེ་ཆེན་པོ་
བན་ཤུལ་དུ་ཕ་དྲང་མོ་གནམ་བྱམས་རྒྱལ་དང་མ་བཟང་མོ་རིན་མོ་སྐྱིད་གཉིས་
ཀྱི་བུ་རུ་སྐྱེས་ཤིང་། ཆུང་བའི་དུས་ནས་སློབ་གྲྭ་ཆེ་འབྲིང་ཆུང་གསུམ་འགྲིམ་
• 302 .



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
པའི་སྐལ་བ་ཐོབ་ཅིང་། བན་ཤུལ་པ་སྙན་གྲགས་ཀྱི་
དངོས་སློབ་ དགེ་བའི་བཤེས་གཉེན་ཆེན་མོ་བཤད་
སྒྲུབ་དང་རྣམ་བྱམས་ཚེ་རིང་སོགས་ཀྱིས་ཐུགས་ལ་
བཏེགས་ཏེ་བརྩོན་པ་ཧུར་ལེན་བྱས་ནས་ད་ལྟ་མང་
རྫོང་མི་རིགས་སློབ་འབྲིང་དུ་སོས་དལ་མེད་པར་དགེ་
རྒན་གྱི་ལས་ཀར་འཇུས་ནས་མི་ལོ་བཅུ་ལྷག་འདས།
སྔ་ ཕྱིར་དུ《སྦྲང་ཆར》 《གངས་རྒྱན་ན་ཆུང་
ཚགས་པར》སོགས་སུ་རྩོམ་ཡིག་འགའ་རེ་སྤེལ་མྱོང་ཞིང་། སློབ་གཉེར་དུས་
མཚོ་ལྷོ་དགེ་ཐོན་སློབ་གྲྭའི་དུས་དེབ་ལྔ་ཤོས《མཚོ་སྔོན་པོའི་རླབས་སྒྲ»རྩོམ་
སྒྲིག་པ་དང་བྱ་བའི་ཞོར་དུ་སྡེ་བའི《ཨ་མྱེས་གླང་ཆེན》དུས་དེབ་དང“ཨ་མྱེས་
གླང་ཆེན་གསོལ་སྟོན་དུས་ཆེན”སོགས་གསར་སྤེལ་བྱེད་པའི་འགོ་འཛིན་པ་
བཅས་བྱས་ནས་སྣ་ཚོགས་གླེང་བའི་མང་ཚོགས་ཀྱི་འུར་ཟིང་ཁྲོད་དུ་མི་སྡུག་
འདེགས་ཐུབ་པ་ཙམ་ཡིན་པའི་སྣང་བརྙན་བཟོས་ཡོད། 94ལོར་མང་ར་རྫོང་
མགོ་མང་ཞང་དང་མང་ར་རྫོང་ཕྱུགས་རའི་རྒྱ་བོད་གཉིས་ཀྱི་ཡིག་གཟུགས་
འགྲན་བསྡུར་ཁྲོད་བྱ་དགའ་ཨང་དང་པོ་ཐོབ། 97ལོར་མང་ར་རྫོང་གི་ཡིག་
གཟུགས་འགྲན་བསྡུར་ཁྲོད་བྱ་དགའ་ཨང་དང་པོ་ཐོབ། 2000ལོར་མཚོ་ལྷོ་
ཁུལ་གྱི་སློབ་འབྲིང་དགེ་རྒན་གྱི་སློབ་ཁྲིད་གྲ་སྒྲིག་དཔྱད་བསྡུར་ཁྲོད་དུ《བདག་
སྒྲ»ཞེས་པའི་བརྩམས་ཆོས་ལ་བྱ་དགའ་ཨང་དང་པོ་ཐོབ།
༣.ཐར་ཤུལ་གྱི་སྐོར།
ཐར་ཤུལ་སྟག་རྒན།
སྟག་འབུམ་རྒྱལ(མིང་གཞན་ལ་སྟག་རྒན་ཟེར)ནི་སྤྱི་ལོ1942ལོར་
• 303，



མང་རའི་ལོ་རྒྱུས།
ཐར་ཤུལ་སྡེ་བར་སྐྱེས་ཤིང་། ཆུང་དུས་ནས་བཟུང་
གཤིས་རྒྱུད་དྲང་ཞིང་འཇམ་ལ། ཀུན་དང་མཐུན་
པ་དང་། ཆེ་བཀུར་ཆུང་བྱམས་ཀྱི་སྲོལ་བཟང་རྒྱུན་
འཁྱོངས་བྱེད་པའི་མི་ཞིག་ཡིན་པ་མ་ཟད། སྡེ་བའི་
དོན་ལ་འབད་པའི་འབྲོག་ཕྲུག་ཞིག་ཀྱང་ཡིན། སྤྱི་
ལོ1986ལོ་ནས་1995ལོའི་བར་རང་སྡེ་བའི་ཧྲེ་
གསུམ་པའི་ཧྲེ་ཀྲང་གི་འགན་ཁུར་ལ། སྐབས་དེར་
ཁོས་སྔར་ལས་ཀྱང་ཧུར་བརྩོན་གྱིས་མི་དམངས་ཀུན་ལ་མཐུན་པའི་བྱ་བ་ཁོ་ན་
གཉེར། སྤྱི་ལོ1995ལོ་ནས་1998ལོའི་བར་རང་སྡེ་བའི་སྡེ་དཔོན་གྱི་འགན་
ཁུར། སྤྱི་ལོ་1999ལོ་ནས་བཟུང་རང་སྡེ་བའི་ཏང་ཀྲི་བུའུ་ཧྲུའུ་ཅིའི་འགན་
བཞེས་ལ། ལོ་འདི་ཉིད་ཀྱི་རིང་ལ་ཁོས་སྤོབས་སེམས་དང་མིག་རྒྱ་བསྐྱེད་དེ་ཕ་
ཡུལ་གྱི་རྣམ་པ་བསྒྱུར་བའི་ཕུགས་བསམ་སྙིང་ལ་བཅངས་ནས་རང་སྡེ་བའི་སྲིད་
འབྱོར་རིག་གསུམ་གྱི་བྱ་བར་ཤུགས་སྣོན་མི་ཉུང་བ་བྱས་པས་ཞང་དང་རྫོང་
རིམ་པའི་མི་དམངས་འཐུས་མི་ཚོགས་ཆེན་སྐབས་སོ་སོའི་འཐུས་མིར་བདམས་
མྱོང་ལ། ཞིང་དང་རྫོང་རིམ་པའི་སྔོན་ཐོན་མིང་བཏགས་དང་སྔོན་ཐོན་སློབ་
གསོའི་ལས་བྱེད་མི་སྣར་ཡང་བདམས་མྱོང།
དཔོན་ཚང་ཆོས་རྡོ།
སྤྱི་སེམས་ཆེ་བའི་ཐར་ཤུལ་འབུམ་ལོའི་རྒྱུད་པ་ལས་མཆེད་པའི་དཔོན་
ཚང་ཆོས་རྡོ་ནི། ཐར་ཤུལ་དབང་ཆེན་འབུམ་གྱི་བུ་ཡིན་ལ། དབང་ཆེན་
འབུམ་གྱིས1956ལོ་ནས་ ཐར་ཤུལ་ཞང་གི་ཞང་གཙོའི་འགན་ཁུར་ཅིང་།
1958ལོར་འཛིན་བཟུང་བྱས་ཏེ་ངལ་རྩོལ་སྒྱུར་བཀོད་ཁྲོད་སྐུ་གཤེགས།
• 304.



ཀྱི་བློ་
ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
ཁོས་ཚེ་ གང་བོར་ལྷག་བསམ་ཟོལ་ མེད་ ཀྱིས་ མི་
དམངས་ལ་ཞབས་ཞུ་གང་ལེགས་བསྒྲུབས།
ཁོའི་བུ་ནི་ཐར་ཤུལ་ཆོས་རྡོ་ཡིན་ལ། ཁོ་ནི་
ཕུགས་བསམ་ལྡན་ཅིང་བློ་དཀྱེལ་ཆེ་བ། མིག་རྒྱང་
རིང་ ཞིང་འཇོན་ཐང་ཅན་གྱི་སྐྱེས་བུ་ཞིག་ ཡིན།
ཁོས1974ལོ་ནས་1978བར་སྡེ་བའི་རྩིས་གཉེར་
བའི་འགན་ཁུར་ཅིང་། 1983ལོ་ནས་1987ལོ་
བར་ཤེལ་ལུང་བཅའ་སྡོད་སློབ་གྲྭའི་དགེ་རྒན་བྱས། 1993ལོ་ནས་1997ལོ་
བར་སྡེ་བའི་སྨན་པའི་འགན་ཁུར་བ་དང་། 1998ལོར་ཐར་ཤུལ་སྡེ་བའི་སྡེ་
དཔོན་དུ་འདེམས་བསྐོ་བྱས་པས། ད་ལྟ་ལས་གནས་སྟེང་དུ་ཐར་ཤུལ་སྡེ་བའི་
མང་ཚོགས་ལ་རང་ནུས་ཅི་ཡོད་སྒོས་ཞབས་འདེགས་སྒྲུབ་བཞིན་པའི་སྒང་
ལགས་སོ།།
བླ་ནག་བླ་རྒན། །
སྤྱི་ལོ1954ལོར་བན་ཤུལ་བླ་ནག་ཏུ་སྐྱེས། ལོ་
བཅུ་གཅིག་སྟེང་སློབ་གྲྭར་ཞུགས་ཤིང་ལོ་གསུམ་ཙམ་ལ་
ཡི་གེ་འབྲི་ཀློག་སོགས་སྦྱངས། དེ་རྗེས་ཡུལ་གྱི་དཀའ་
ངལ་གྱི་རྐྱེན་གྱིས་སློབ་བྱོལ་བྱས་ཏེ་ཕྱིར་ཕ་ཡུལ་དུ་ལོག་
དགོས་བྱུང་། ལོ་བཅུ་དྲུག་སྟེང་ནས་བཟུང་ཕྱུགས་ཟོག་
སྨན་པ་བྱས་ཤིང་ལོ་ཉེར་ལྔའི་སྟེང་ཕྱུགས་ཟོག་སྨན་པའི་
ཙུའུ་ཀྲང་གི་འགན་ཁུར། དེ་རྗེས་སྡེ་བའི་སྤྱི་གཉེར་གྱི་འགན་ཡང་རེ་ཞིག་ལ་
ཁུར། 1986ལོར་སྡེ་དམངས་ཀྱི་འདེམས་བསྐོའི་མཇུག་འབྲས་ལྟར་ཐར་
ས ས ས བ
: 305.



མང་རའི་ལོ་རྒྱུས།
ཤུལ་སྡེ་བའི་སྡེ་དཔོན་གྱི་འགན་ཁུར། དེ་ནས་བཟུང་ལོ་ངོ་བདུན་ཙམ་གྱི་རིང་
མི་དམངས་ཀྱི་འཐུས་མིར་གྲོས་ཚོགས་གང་མང་ལ་ཞུགས། 1993ལོ་ནས་
བཟུང་ཐར་ཤུལ་སྡེ་བའི་ཀྲི་པུའུ་ཧྲུའུ་ཅིའི(སྤྱི་ཁྱབ་དྲུང་ཆེ)འགན་ཁུར་ཅིང་།
1995ནས1998བར་རྫོང་རིམ་པའི་ཏང་དང་མི་དམངས་ཀྱི་འཐུས་མིར་
བདམས་ཤིང1996ལོ་ནས་བཟུང1999བར་མཚོ་ལྷོ་ཁུལ་གྱི་སྐབས་བཅུ་བའི་
ཐེངས་དང་པོ་ནས་ཐེངས་ལྔ་བའི་འཐུས་མི་ཚོགས་ཆེན་གྱི་འཐུས་མིར་བདམས།
་ 1992ལོ་ནས་རྒྱལ་དབང་བདུན་པའི་བཞུགས་ཁྲི་ཡོད་སའི་ཤེལ་ལུང་
བཞུགས་ཁྲིའི་སྟེང་དུ༧ཡབ་རྗེ་བླ་མ་རིན་པོ་ཆེའི་བཀའ་བཀོད་ལྟར་ཐར་ཤུལ་
ཆོས་སྐྱོང་རྒྱ་མཚོས་བཙུགས་གནང་བའི་ཐར་ཤུལ་སྤྱི་བའི་ཆོས་ཁང་གསར་
བཞེངས་སྐབས་ཁོ་རང་གིས་གཙོ་འགན་བླངས་ཏེ་སྡེ་དཔོན་སྟག་རྒན་དང་
མཉམ་དུ་རང་དོན་རྒྱབ་བསྐྱུར་གྱིས་འབད་འབུངས་བྱས་སྟབས་སྡེ་བའི་རྒན་
གཞོན་ཐམས་ཅད་ཀྱི་ཚོགས་བསགས་ཀྱི་ཞིང་སར་ཆོས་ཁང་ཆེན་མོ་རྟེན་དང་
རྟེན་པར་བཅས་པ་ལེགས་འགྲུབ་བྱུང་།
གཞན་སྡེ་བའི་སྡེ་ཁྲིམས་དམངས་ཆིངས་ལྟར། སྡེ་བའི་ནང་དུ་ཆང་
འཐུང་བ་དང་རྐུ་བྱེད་པ། ཤོ་རྒྱག་པ། སྒྲོམ་སྟེགས་སྤོ་ལོ་རྒྱག་པ་སོགས་མི་
རིགས་མཐུན་ལམ་དང་སྤྱི་ཚོགས་ཡར་རྒྱས་ལ་གནོད་པའི་མི་དགེ་བའི་ཕྱོགས་ལ་
བཀག་སྡོམ་དང་། དགེ་བའི་ཕྱོགས་ལ་རྟིང་སྐུལ་དང་བསླབ་བྱ་གནང་ནས་
ལེགས་ལམ་དུ་བསྒྱུར། བྱ་བའི་འགན་འཁུར་སྐབས། སྔ་ཕྱི་ཀུན་ཏུ་བདེན་
དྲང་གི་རྩ་དོན་གཞིར་བཟུང་གིས་བྱ་བ་བསྒྲུབས་པས་ཞིང་ཆེན་གྱི་གནད་ཆེའི་
མི་སྣས་ཀྱང་བསྔགས་བརྗོད་གནང་། སྡེ་བའི་ནང་དུའང་རྒན་པ་རྣམཾས་དང་
གྲོས་བསྡུར་གྱིས་ལས་དོན་བསྒྲུབས་པས་ཀུན་གྱིས་ཡི་རངས་བྱེད་དོ།།
• 306 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
མི་རིགས་སློབ་གསོའི་གལ་ཆེན་རང་བཞིན་ལ་གདེང་འཇོག་གིས་སློབ་
གྲྭའི་འཛུག་སྐྲུན་ལ་སྡེ་གཞུང་ནས་སྒོར་ཁྲི16ལྷག་གི་འགྲོ་གྲོན་བཏང་ཞིང་།
ཁུལ་སྲིད་གཞུང་ལ་རོགས་དངུལ་བསླངས་ནས་མི་ཕྱུགས་ཀྱི་བཏུང་ཆུའི་དཀའ་
ཁག་ཐག་གཅོད་བྱས། དེ་མིན་དགོན་པའི་དབྱར་གནས་ཀྱི་བསྙེན་བཀུར་
སོགས་ཆོས་ཕྱོགས་ཀྱི་བྱ་བར་ཡང་ཧུར་ཐག་གིས་རྒྱབ་སྐྱོར་གནང་ངོ་།།
ཐར་ཤུལ་བསྐལ་བཟང་།
ཐར་ ཤུལ་བསྐལ་བཟང་ནི་སྤྱི་ལོ1946ལོར་ཐར་
ཤུལ་སྡེ་བར་སྐྱེས། 1983ལོར་སྡེ་དམངས་ལ་རྩ་ཁྲིམས་
དྲིལ་བསྒྲགས་ཤུགས་ཆེན་གནང་སྟབས་ཀྲུང་དབྱངས་ནས་
རྩ་ཁྲིམས་ཤེས་བྱ་དྲིལ་སྒྲོག་བྱེད་མཁན་བྱ་དགའི་རྟགས་མ་
དང་བྱ་དགའི་དངུལ་སྒོར་ཆིག་སྟོང་བཅས་གནང་།
1990ལོར་སྡེ་བའི་སློབ་གྲྭ་དང་དགོན་པར་གློག་མེད་པའི་གནས་ཚུལ་
ལ་དམིགས་ཏེ་ཞིང་ཆེན་དཔལ་འབྱོར་སྡེ་ཁག་ལ་སྒོར་ཁྲི12བསླངས་ཏེ་ས་ལེ་
དབར8. 8ལྷག་ལ་ གློག་འཐེན་ནས་སློབ་གྲྭ་དང་དགོན་པས་སྣུམ་སྒྲོན་ལ་
བརྟེན་པའི་ལོ་རྒྱུས་མཇུག་སྒྲིལ་བར་བྱས་ནས་རིག་གནས་དང་ཆོས་གཞུང་སློབ་
གཉེར་ལ་ཆ་རྐྱེན་ལེགས་པོ་བསྐྲུན། །
1991ལོར་སླར་ཡང་ཞིང་ཆེན་དང་ཁུལ་ནས་རྩ་ཁྲིམས་ཤེས་བྱ་དྲིལ་
སྒྲོག་དང་ལོ་ངོ་ཉེར་བརྒྱད་རིང་བྱ་བ་ལ་ཧུར་བརྩོན་བྱེད་མཁན་གྱི་བྱ་དགའ་
གནང་།
1992ལོར་ཞན་སྲིད་གཞུང་ནས་ཏང་ཡོན་ཕུལ་བྱུང་ཅན་གྱི་བྱ་དགའ་ .
ཐེངས་གཉིས་ལ་གནང་། ཁྱོན་བསྡོམས་བྱ་དགའི་རྟགས་མ་སྣ་ཁ་བརྒྱད་དང་
： 307 •



མང་རའི་ལོ་རྒྱུས།
དངུལ 1000ཐོབ། 1993ལོ་ ནས་ བཟུང་ ཆུ་ དཔོན་ གྱི་ འགན་ ཁུར།
1995ལོར་རང་ས་གནས་ཀྱི་སྡེ་བ་འགའ་ཞིག་ལ་མི་ཕྱུགས་གཉིས་ལ་བཏུང་ཆུ་
དཀོན་པའི་ དངོས་ ཡོད་ གནས་ ཚུལ་ ལ་ དམིགས་ ནས་ རྒྱལ་ ཁབ་ ལ་ སྒོར
11800བསླངས་ཏེ་བྲག་སེར་ལུང་བ་ནས་ས་སྤྱི་ཁྲུ500ལྷག་ལ་ཆུ་སྦུག་དྲངས་
ནས་དཀའ་ངལ་ཐག་གཅོད་བྱས། 1997ལོར་རྒྱལ་ཁབ་ལ་རོགས་དངུལ་
བསླངས་ནས་ཇ་བ་ལུང་བ་ནས་ས་འོག་ཆུ་སྦུག་སྤྱི་ཁྲུ500ལྷག་ལ་འཐེན། ཡང
1997ལོར་རྒྱལ་ཁབ་ལ་སྒོར3616བསླངས་ནས་དོང་ཆུ་ལུང་བའི་ཆུ་སྦུག་
བསྐྱར་གསོ་བྱས། ཡང1997ལོར་རྒྱལ་ཁབ་ལ་སྒོར10000བསླངས་ཏེ་ཐར་
ཤུལ་དགོན་པར་བཏུང་ཆུའི་དཀའ་ཁག་ཡོད་པར་ཧུབ་ཅིག་ལུང་བ་ནས་ཆུ་སྦུག་
འཐེན་ཏེ་དཀའ་ངལ་སེལ་བ་སོགས་བྱ་བཞག་འདི་དག་གི་ལས་རིམ་ཆ་ཚང་ཁོ་
རང་གིས་གཙོ་འགན་བཞེས་ཏེ་བསྒྲུབས་པ་ཤ་སྟག་ཡིན་ནོ།།
གཞན་ཆོས་ཕྱོགས་ནས། 1980ལོའི་རྗེས་སུ་བཀའ་འགྱུར་བླུ་ཡོན་ལ་
སྒོར250ཞལ་འདེབས་སུ་ཕུལ་ཅིང་། ༧ཡབ་རྗེ་བླ་མ་རིན་པོ་ཆེའི་གདན་ས་
ཐར་ཤུལ་དགོན་རྣམ་དག་ཁྲིམས་ལྡན་གླིང་གི་ཚོགས་ཆེན་འདུ་ཁང་གསར་
བཞེངས་སྐབས་ནང་རྟེན་དུ་སྒོར500ཕུལ་ནས་གདུགས་དཀར་གྱན་ཐང་དང་།
སྒོར་སུམ་བརྒྱ་ཕུལ་ནས་གསང་བདག་འཁོར་ཆེན་གྱི་གྱན་ཐང་སྤུས་ལེགས་
བཞེངས་པ་དང༌། ཐར་ཤུལ་དགོན་པའི་རྒྱུན་ཇ་གསར་འཛུག་སྐབས་སྒོར
1000ལྷག་ཞལ་འདེབས་སུ་ཕུལ། །
༧ལྷར་བཅས་སྲིད་ཞིའི་གཙུག་རྒྱན། རྗེ་བཙུན་ཡོངས་འཛིན་རིན་པོ་
ཆེ་དགུང་གྲངས་དགུ་བཅུར་སོན་པའི་རྟེན་འབྲེལ་གྱི་དགའ་སྟོན་ཆེན་པོའི་
ལེགས་མཛད་ཀྱི་སྒོ་འཕར་འབྱེད་པའི་སྐབས་སུ་འཇུངས་མེད་གཏོང་བའི་སྒོ་མོ་
• 308 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར། །
ཡངས་པར་ཕྱེས་ཏེ་མི་དམངས་ཤོག་དངུལ1000ལྷག་ཞལ་འདེབས་སུ་ཕུལ།
རྒྱུན་ཇའི་ཉིན་ཐེབས་ལོ་ལྟར་ཟླ6པའི་ཚེས19ཉིན་དགེ་འདུན་པ་རྣམས་ལ་
མཆོད་པའི་བསྙེན་བཀུར་སྒོར1000གི་འགྲོ་སོང་བཏང་སྟེ་ད་ལྟའི་བར་རྒྱུན་
འཇགས་དང༌། དགོན་པའི་བྱམས་ཁང་ཆེན་མོ་རྟེན་དང་བརྟེན་པ་གསར་
བཞེངས་ལ་སྒོར6000གི་ཞལ་འདེབས་དཀར་ཐིག་ཕུལ། 1994ལོར་ལོ་
རྒྱུས་ཡུན་རིང་ལྡན་པའི་ཐར་ཤུལ་ཆོས་ཁང་གསར་སྐྲུན་སྐབས་དཀར་ཐིག་སྒོར་
1282ཕུལ་པ་དང་། 1995ལོར་གསེར་ཚོན་འབུལ་སྐབས་ཡང་བསྐྱར་སྒོར་
2250དང་ཇ་ཁང་ལས་སྐབས་སྒོར1000བྱིན་པ་དང་། ༧སྐུ་ཕྱོགས་ཐར་
ཤུལ་རིན་པོ་ཆེ་དགེ ལེགས་ཆོས་སྐྱོང་རྒྱ་མཚོའི་གཟིམས་ཁང་རྟེན་དང་བརྟེན་
པར་བཅས་པ་ལ་སྒོར5000ལྷག་གི་འགྲོ་སོང་བཏང་ནས་བཞེངས། ཁྱོན་
བསྡོམས་པས་ཆོས་ཕྱོགས་སུ་སྒོར23.823ལྷག་ཕུལ་ཏོ། །
མདོར་ན་ཐར་ཤུལ་བསྐལ་བཟང་ནི་འཇིག་རྟེན་ཆབ་སྲིད་ཀྱི་ཐད་ལ་བློ་
མིག་མཁའ་ལྟར་ཡངས་ཤིང་། དམ་པའི་ཆོས་ཕྱོགས་ལ་གཏོང་བའི་སྤར་མོ་
ཡངས་པ་ཞིག་ཡིན་ལ། སྔ་ཕྱི་སྐབས་ཀུན་ཏུ་སྡེ་བ་དང་མང་ཚོགས་ཀྱི་བདེ་སྡུག་
ལ་སེམས་ཁུར་དང་སློབ་གྲྭ་དང་དགོན་པའི་རིག་གནས་སློབ་གཉེར་ལ་མཐུན་
རྐྱེན་བསྐྲུན་པའི་སྐྱེས་བུ་རླབས་ཆེན་ཞིག་དང་སྡེ་ཕྱི་ནང་ཀུན་ཏུ་མཚན་སྙན་
འབར་བའི་མི་སྣ་མིང་གྲགས་ཅན་ཞིག་ཀྱང་ཡིན་ནོ།།
ཐར་ཤུལ་སྐྱ་བྷ་
ཐར་ཤུལ་སྡེ་བར་སྐྱེས། ཆུང་དུས་ནས་བྱ་བར་ཞུགས་ཏེ་ཏང་དང་རྒྱལ་
ཁབ་ལ་བྱ་བ་གང་མང་བསྒྲུབས། 1982 ལོར་བཀྲ་ཤིས་སོགས་དང་མཉམ་དུ་
སྡེ་དགེར་སོང་སྟེ། སྡེ་དགེ་རྒྱལ་བོ་ཚང་གི་ནང་རྟེན་བསྟན་འགྱུར་མ་འཇིག་
： 309 •



མང་རའི་ལོ་རྒྱུས།
པར་ཡོད་པ་ཐབས་སྣ་ཚོགས་ཀྱིས་བླུས་ཏེ་ཡོང་། ཡང་རེབ་དེར་ས་སྐྱའི་བཀའ་
འབུམ་ཞིག་ཀྱང་བླུས་ཏེ༧ཁོང་ཡོངས་འཛིན་རིན་པོ་ཆེར་ཕུལ། ༧ཡོངས་
འཛིན་རིན་པོ་ཆེ་དགུང་ལོ་དོན་བདུན་དུ་སོན་སྐབས་སྐྱ་བྷ་སོགས་ཆེད་གཉེར་
གྱིས་སོང་ནས།ཁོང་རིན་པོ་ཆེ་ཐར་ཤུལ་དགོན་དུ་གདན་ཞུ་བགྱིས། རྙེ་སྤྲུལ་
བའི་སྐུ་དགན་སར་འགོད་དུས་ཐར་ཤུལ་སྐྱ་བྷས་སྔ་ཕྱིའི་ལས་རིམ་ཐད་ནུས་
ཤུགས་ཆེན་པོ་བཏོན།
ད་ལྟ། ཁོ་ཐེངས་བདུན་པ་དང་བརྒྱད་པའི་ཁུལ་སྲིད་གྲོས་ཀྱི་ཨུ་ཡོན་
དང་། སྐབས་དགུ་བ་དང་བཅུ་བའི་ཁུལ་དམངས་ཆེན་གྱི་འཐུས་མི། མཚོ་
སྔོན་ཞིང་ཆེན་མི་སྒེར་ངལ་རྩོལ་བའི་མཐུན་ཚོགས་ཀྱི་ལིས་ཧྲི། ཁུལ་མི་སྒེར་
ངལ་རྩོལ་བའི་མཐུན་ཚོགས་ཀྱི་ཚོགས་གཙོ་གཞོན་པ་བཅས་ཡིན།
ཁ་གྱའི་སྐོར།
སྨན་པ་ལྷ་ཁོ།
ལྷ་ཁོ་ནི 1951ལོར་ཁ་ གྱ་སྡེ་བར་སྐྱེས། ཆུང་
དུས་ནས་ཆེ་བཀུར་ཆུང་བྱམས་ཅན་ཞིག་ཡིན་ལ་བློ་རིག་
ཀྱང་རྒོད། 1969ལོ་ནས་བཟུང་སྨན་ལ་སྦྱངས་འདོད་
སྐྱེས་ཏེ་བན་ ཤུལ་ ཨ་ཁུ་ རྟ་བྷེའི་མདུན་ནས་བོད་སྨན་
སྦྱངས། སྨན་པ་ལོ་ལིས་མདུན་དུ་རྒྱ་སྨན་ལ་སྦྱངས།
ལོ་ཉེར་གསུམ་སྟེང་སུམ་མདོ་ཞང་སྨན་ཁང་དུ་ཞུགས། ལོ་བཅུ་བཞིའི་རིང་
ཧུར་ཐག་གིས་ནད་པར་བལྟས་ཤིང་སྨན་བྱིན། 1987ལོར་མང་རྫོང་བོད་
སྨན་ཁང་དུ་ཞུགས། ལོ་དེར་སྨན་ཁང་གི་ཡོན་ཀྲང་ལ་བསྐོས། དེ་རྗེས་དགེ་
བཤེས་ཆེན་མོ་བྱམས་པ་འཕྲིན་ལས་དྲུང་དུ་བོད་སྨན་རྒྱུད་བཞིའི་ཁྲིད་ལ་ཉན།
· 310：



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
1996ལོར་རྫོང་ཡོངས་ཀྱི་འཕྲོད་བསྟེན་སྔོན་ཐོན་མི་སྣའི་བྱ་དགའ་ཐོབ།
1997ལོའི་ཟླ3པའི་ནང་ཁུལ་ཡོངས་ཀྱི་སྔོན་ཐོན་མི་སྣའི་བྱ་དགའ་ཐོབ།
1997ལོའི་ཟླ5བའི་ནང་ཞིང་ཆེན་ཡོངས་ཀྱི་སྔོན་ཐོན་མི་སྣའི་བྱ་དགའ་ཐོབ།
སྨན་པ་འབུམ་རམས་པའི་འོས་འགན་ཡང་ཐོབ། 1990ལོར་ཞིང་ཆེན་
ཡོངས་ཀྱི་སྔོན་ཐོན་འཕྲོད་བསྟེན་མི་སྣའི་བྱ་དགའ་ཐོབ། 2001ལོར་སྨན་པ་
འབུམ་རམས་པ་གཞོན་པའི་གོ་མིང་ཐོབ།
རྟ་མང་ཚེ་བྷེ། །
1963ལོར་ཁ་གྱའི་རྟ་མང་དུ་སྐྱེས། ལོ་ན་ཆུང་དུས་ཕ་རྒན་གྱི་གྲལ་
རིམ་གྱི་དབང་གིས་སློབ་གྲྭར་འགྲོ་མ་ཐུབ་པས། ཡིག་རྩིས་རང་སྦྱོང་བྱས།
རྗེས་སུ་ཕ་མ་གཉིས་སྔ་ཕྱིར་གྲོངས་པས་ཁོས་རང་གི་ནུ་བོ་རྣམས་དང་ལྷན་དུ་
དཀའ་སྡུག་དུ་མ་མྱངས་ཤིང་། དེའི་ཁྲོད་ནས་ཁོ་རང་ཆར་རླུང་ཁྲོད་ཀྱི་གླག་
ཕྲུག་ཇི་བཞིན་མཚར་ལོངས་བྱུང་ ཅང་མ་འགོར་བར་ཁོའི་ནུ་བོ་གཞན་གྱིས་
བསད་པས། ཁོས་ཡིད་གཞུངས་པའི་སྒོ་ནས་དོན་དེ་ཐག་གཅོད་བྱས་པས་
ཀུན་གྱིས་བསྔགས་བརྗོད་བྱས། ལོ་ཉེར་གཉིས་སྟེང་ནས་སྡེ་བའི་གྱོད་འདུམ་
པའི་གྲས་སུ་འདམས། དེ་ནས་བཟུང་ཁོས་སྡེ་བའི་རྒན་རབས་རྣམས་དང་
ལྷན་དུ་གྱོད་གཞི་བརྒྱད་ཅུ་ཙམ་ཐག་གཅོད་བྱས། ཡང་སྐབས་དེར་ཁོས་སྡེ་
བའི་ན་གཞོན་མཚན་སློབ་ཀྱི་ཀྲུའུ་རིན་ཡང་ལོ་གསུམ་ལ་ཁུར། ལོ་ཉེར་ལྔ་ཙམ་
ནས་ལོ་ལྔའི་རིང་སྡེ་སྲུང་ཀྲུའུ་རིན་གྱི་འགན་ཁུར། ལོ་ཉེར་དྲུག་སྟེང་ནས་སྡེ་
བའི་རྩིས་གཉེར་བའི་འགན་ཁུར། ལོ་ཉེར་དགུའི་སྟེང་སྡེ་དཔོན་གྱི་འགན་
ཁུར། སྐབས་དེར་ཁོས་ཁ་གྱ་སྡེ་བར་ལོ་རྒྱུས་སྟེང་སློབ་གྲྭ་མེད་པའི་གནས་ཚུལ་
ལ་དམིགས་ནས་ཁོས་གཙོ་འགན་ཁུར་ཏེ་ཧྲུའུ་ཅི་ལྷ་དཔལ་རྒྱལ་དང་མཉམ་དུ་
• 311 •



མང་རའི་ལོ་རྒྱུས།
སྡེ་བའི་སློབ་ཆུང་བཙུགས། ཡང་སྐབས་དེར་སྡེ་བའི་འབངས་མི་འགས་རྩྭ་ས་
མུའུ་སུམ་སྟོང་ལྷག་བཏུལ་རྩིས་བྱས་པར་ཁོས་རང་བྱུང་ཁོར་ཡུག་ལ་གནོད་སྐྱོན་
ཚབ་ཆེན་དེ་ལྟ་བུ་བཟོ་བར་སེམས་ཀྱིས་མ་བཟོད་པར(རང་སྟེང་ནས་ཀྱང་ས་
ཅུང་ཙམ་ཡང་མ་སློག་པར)ཐབས་བརྒྱ་ཇུས་སྟོང་གིས་སྔོན་འགོག་བྱས་པས་ད་
ལྟ་མི་དེ་དག་གིས་ཁོ་ལ་བསྔགས་བརྗོད་བྱེད་བཞིན་ཡོད། ལོ་སོ་དྲུག་སྟེང་།
སྡེདམངས་ཀྱི་རེ་འདོད་ལྟར་ཧྲུའུ་ཅིའི་འགན་བཞེས། དེའི་རིང་ལ་ཁོས་ཆུང་
དུས་རང་གིས་དཀའ་སྡུག་མྱངས་པ་དེ་སེམས་ལ་བཟུང་ནས་ཁ་ཞེ་གཉིས་མེད་
ཀྱིས་སྡེ་བའི་སྤྱི་དོན་ལ་འབད་འབུངས་བྱས། གཞན་ཁོས་སྣེ་ཁྲིད་ནས་སྡེ་བའི་
ཕྱུག་འགྱུར་གྱི་བྱ་གཞག་སོགས་གོང་དུ་འཕེལ་བས་ཁ་གྱ་སྡེ་བ་གཞན་གྱིས་མིག་
དཔེར་བྱེད་པ་བྱུང་། སྡེ་བའི་རྒན་རབས་རྣམས་དང་ལྷན་དུ་གྱོད་གཞི་ཆེ་ཆུང་
བགྲང་ལས་འདས་བ་འདུམ་སྒྲིག་བྱས། ཁོ་རང་ལྷན་སྐྱེས་ནས་སྐད་ངག་བདེ་
ཞིང་། གཏམ་ཁ་ལྕེ་བདེ་བས་མང་ཚོགས་ཀྱི་ཁྲོད་དུ་མཚན་སྙན་ཤིན་ཏུ་ཆེའོ།།
ཙག་གའི་བན་དེ་ཐར།
བན་དེ་ཐར་ནི1951 ལོར་ཙག་ག་སྡེ་བར་
སྐྱེས། ཆུང་དུས་ནས་བློ་རིག་གསལ་ཞིང་འཇོན་ཐང་
ལྡན། །
1994 ལོ་ནས་བཟུང་ཐར་ཤུལ་ཞང་སྲིད་
གཞུང་གི་ འགོ་ ཁྲིད་ ལ་ ལས་ བཙན་ ཤེད་ ཀྱིས་ སྡེ་
དམངས་ཀྱི་ཞིང་ས་གཞུང་བཞེས་དང་ལུགས་དང་མི་
མཐུན་པའི་ཐག་གཅོད་སྣ་ཚོགས་བྱས་ཏེ་གང་འདོད་
ཀྱིས་སྒེར་སྤྱོད་བྱེད་པའི་གནས་ཚུལ་ལ་སུན་འབྱིན་
• 312 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
དང་བདེན་ལུགས་བགྲང་ནས་ཁུལ་རིམ་པ་ཡན་ཆད་ཀྱི་ཁྲིམས་ཁང་ལ་ཞུ་
གཏུགས་བྱས། རྗེས་སུ་སྐབས་དེའི་རྫོང་དཔོན་བསྟན་ཁོ་སོགས་ཀྱིས་ཀྱང་ཞང་
གི་འགོ་ཁྲིད་པར་རྒྱབ་སྐྱོར་བྱས་པས། ཁོ་རང་དཔའ་མ་ཞུམ་པར་གནས་
ལུགས་དང་གཏན་ཚིགས་མང་བོ་དྲངས་ནས་ཞིང་ཆེན་རིམ་པའི་ཁྲིམས་ཁང་ལ་
གཏུག་གཤེར་བྱས། འདི་ནི་མང་རའི་ལོ་རྒྱུས་ཐོག་འབྲོག་དམངས་དཀྱུས་མ་
ཞིག་གིས་ཞང་དང་རྫོང་རིམ་པའི་ལས་བྱེད་པ་གཏུག་གཤེར་བྱས་པའི་ཆེས་ཐོག་
མ་ཡིན། ཁོའི་བྱ་འགུལ་འདིས་ཞང་དང་རྫོང་རིམ་པའི་འགོ་ཁྲིད་དག་སྤ་
བཀོང་བར་བྱས་ལ། འབྲོག་པ་མང་ཚོགས་ཀྱི་ཐོབ་ཐང་དང་ཁྲིམས་ལུགས་ཀྱི་
གོ་རྟོགས་ཀྱང་སད་པར་བྱས་སོ།།
༩.ཀ་རྒྱུའི་སྐོར།
ཀ་རྒྱུའི་ཚེ་བསོད་རྒྱལ།
ཚེ་བསོད་རྒྱལ་ནི་མང་རའི་ཀ་རྒྱ་སྡེ་བར་
སྐྱེས། 1971ནས 1975ལོའི་ བར་ བཅིངས་
འགྲོལ་ དམག་ ལ་ ཞུགས། 1975ནས་
1980ལོའི་བར་མང་ར་རྫོང་ཨུའི་རྩ་འཛུག་ལས་
ཁུངས་ ཀྱི་ ལས་ འཛིན་ མཛད། 1980ནས་
1685བར་སུམ་མདོ་ཞིང་དུ་ལས་འཛིན་མཛད་
དེ་གར་ལོ་ལྔའི་རིང་སྔ་ཕྱིར་ཞང་གཙོ་གཞོན་པ་
དང་ཞང་གཙོ། ཞང་ཏང་ཨུའི་ཧྲུའུ་ཅི་བཅས་ཀྱི་འགན་ཁུར། 1985ནས་
1995བར་རྫོང་ཨུའི་ཧྲུའུ་ཅི་གཞོན་པ་དང་། རྫོང་མི་དམངས་སྲིད་གཞུང་གི་
རྫོང་དཔོན་གཙོ་བོའི་འགན་བཞེས། 1995ནས2000ལོའི་བར་མཚོ་ལྷོ་
: 313 .



མང་རའི་ལོ་རྒྱུས།
ཁུལ་སྲིད་གཞུང་སྡོམ་རྩིས་ཅུའི་གཙོ་འགན་བཞེས། །
མདོར་ན་ཁོ་ནི་མི་གཞུང་རྒྱུད་དྲང་ཞིང་ངང་རྒྱུད་རིང་བ། བློ་རིག་སྐྱེན་
ཞིང་བློ་ཁོག་ཆེ་བ། བྱ་བ་སྒྲུབ་པའི་ཉམས་མྱོང་དང་འཇོན་ཐང་ལྡན་པ་ཞིག་
ཡིན་ནོ།།
མཁའ་འགྲོ་རྒྱལ།
མཁའ་ འགྲོ་ རྒྱལ་ ནི་ ཀ་ རྒྱ་ སྡེ་ བར་ སྐྱེས་ ཤིང་།
1968ལོ་ནས1975ལོའི་བར་ཐར་ཤུལ་ཞང་གཏན་སྡོད་
སློབ་གྲྭའི་དགེ་རྒན་དང་མང་ར་རྫོང་སློབ་གསོ་ཅུའི་ལས་
འཛིན་མཛད། 1975ནས1979ལོའི་བར་མཚོ་སྔོན་མི་
རིགས་སློབ་གླིང་ནས་སློབ་གཉེར་མཐར་ཕྱིན་ཏེ་དགེ་རྒན་
གྱི་འགན་ཁུར། 1979ལོ་ནས1983ལོའི་བར་མཚོ་སྔོན་ཞིང་ཆེན་རྩ་འཛུག་
ལས་ཁུངས་ཀྱི་ལས་འཛིན་མཛད། 1983ལོ་ནས2000ལོའི་བར་མཚོ་ལྷོ་
ཁུལ་རྩ་འཛུག་ལས་ཁུངས་སུ་ལས་འཛིན་མཛད། །
༥.ཟླ་ཚང་གི་སྐོར།
ཟླ་ཚང་བན་དེ། །
ཟླ་ཚང་བན་དེ་ནི། ད་ལྟ་ལོ75སོན་ཅིང་། ཟླ་
ཚང་དཔོན་པོ་དབང་ཆེན་གྱི་རིང་ནས་ཁོའི་བློན་པོ་བྱས་
ཤིང་། སྤྱི་ལོ་ང་བརྒྱད་ཡར་སྔོན་དུ་ནང་ལོགས་ཀྱི་ཞིང་
ཆེན17ཙམ་ལ་བལྟ་སྐོར་དུ་སོང་། མགོ་ལོག་བཅིངས་
འགྲོལ་སྐབས་བཀྲ་ཤིས་དབང་ཕྱུག་དང་ལྷན་དུ་མགོ་ལོག་
ཏུ་བསྐྱོད། 1958ལོར་འཛིན་བཟུང་བྱས་ཏེ་ལོ7ལ་
•314



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
བཙོན་ནས་བསྡད། དེ་རྗེས་གློད་གྲོལ་ཐོབ་ནས་རང་ཡུལ་དུ་ལོག་སྟེ་བསྡད་
ཅིང། 1954ལོ་ནས་རྒྱལ་ཁབ་ཀྱི་ཟླ་ཕོག་ཐོབ་མྱོང་།
1980ལོར། ༧ཀུན་གཟིགས་པཎ་ཆེན་རིན་པོ་ཆེ་རྩེ་ཁོག་ཏུ་ཕེབས་
དུས། ཟླ་ཚང་བན་དེས་སྣེ་ཁྲིད་ནས་དཔོན་ཕྲུག་ཡར་འཕེལ་དང་སྡེ་བའི་རྒན་
གསུམ། ཚོ་རྟིང་བདུན་གྱི་ཚོ་དཔོན་བཅས་ཕོ་མོ་རྒན་གཞོན་བཞི་བརྒྱ་ལྷག་
ཁྲིད་ནས་མཇལ་དུ་སོང་ཞིང་། ཟླ་ཚང་བན་དེས༧པཎ་ཆེན་རིན་པོ་ཆེར། སྤྱི་
ལོང་བརྒྱད་ལོར་འཁྲུག་ཟིང་དང་ལྟོགས་སྐོམ་སོགས་ཀྱིས་ཤི་བའི་ཟླ་ཚང་གི་
སྐྱེས་ཕོ་མོ་སུམ་བརྒྱ་བདུན་ཅུ་ལྷག་གི་གནས་སྐབས་དང་མཐར་ཐུག་གི་སྐྱིད་
སྡུག་ཚང་མ་ཁྱེད་མཁྱེན་ཞེས་ཞུས། ཟླ་ཚང་བན་དེས་ད་དུང་སྐུ་ཕྱོགས་ཞབས་
དྲུང་དཀར་བོ་དང་བཀྲ་ཤིས་དབང་ཕྱུག་གཉིས་ཀྱི་གྲོགས་དན་འོག་པཎ་ཆེན་
རིན་པོ་ཆེར་གཟིམ་ཆུང་མཇལ་ཁ་ཞུས་ཏེ། གོང་གསལ་ཤི་བོ་དེ་དག་གི་དགེ་
རྩར་རྒྱལ་བའི་བཀའ་འགྱུར་རོ་ཅོག་བླུ་བའི་ཁས་ལེན་དང་། པཎ་ཆེན་མཆོག་
གིས་རོགས་རམ་གནང་རོགས་ཞེས་ཞུས་པར་པཎ་ཆེན་མཆོག་ཐུགས་དགྱེས་
པའི་རྩེར་སོན་ཅིང་ཟླ་ཚང་བན་དེ་ལ་བསྔགས་བརྗོད་དང་རོགས་རམ་གནང་
རྒྱུའི་ཞལ་བཞེས་ཐོབ། སྡེ་བའི་ཕྱག་སྐོར་གྱི་ཡུལ་ལ་མཆོད་ཁང་ཞིག་བཞེངས་
རྒྱུ་ཡིན་པས། ཁོང་རིན་པོ་ཆེས་རྟེན་གཙོ་ཞིག་གནང་རྒྱུ་ཞུས་པར་ཁོང་ནས་
རྟེན་གཙོར་སྟོན་སྐུ་ལི་མ་ཞིག་གནང་རྒྱུ་ཞལ་གྱིས་བཞེས་ཤིང། རྗེས་སུ་ཡོངས་
འཛིན་རྒྱ་ཡག་ཚང་ལ་བསྐུར་ཅིང་། རྒྱུ་ཡག་ཚང་གིས་སྦྲག་ཁང་བརྒྱུད་དེ་
བསྐུར་བ1982.4.15ཉིན་ཟླ་ཚང་སྡེ་བར་འཕྲོད་ཅིང་། ད་ལྟ་ཡང་ཟླ་ཚང་
སྡེ་བའི་མཆོད་ཁང་དུ་གཟི་བྱིན་ལྷམ་མེར་བཞུགས་བཞིན་པ་འདིའོ། །
ཡང་ལོ་དེར། སྡེ་དགེའི་པར་ཁང་དུ་བླུ་ཡོན་སྤྲད་རྗེས། ཟླ10ཚེས
·315.



མང་རའི་ལོ་རྒྱུས།
15ལ་སྦྲག་ཁང་གི་རླངས་འཁོར་ཞིག་གིས་བཀའ་འགྱུར་གདན་དྲངས་ནས་གློ་
བུར་དུ་དེའུ་རྒན་སྒང་ལ་འབྱོར། ལོ་དེར་ཆོས་ཁང་ཡང་བཞེངས། ཟླ་ཚང་
བན་དེས་གཙོ་འགན་ཁུར་འོག ཟླ་ཚང་སྡེ་བས་སྒོར་ཁྲི4ལྷག་ཕུལ་ཏེ་བྲིས་
མདོ་དགོན་ཆེན་ནས་པཎ་ཆེན་རིན་པོ་ཆེར་གཟིམ་ཁང་ཞིག་བཞེངས། དེ་
དུས་སྐུ་མཆེད་ངག་དབང་བསྟན་འཛིན་ཟླ་ཚང་སྡེ་བར་ཞུས་ཤིང་། པཎ་ཆེན་
མཆོག་ལ་གསོལ་ ཤ་135ཁྱེར་ཏེ་ཟླ་ཚང་ཨ་མྱེས་དང་ཚོ་དཔོན་བཙུན་ཐར།
རྟ་མང་བན་དེ། སྨན་པ་ཆོས་ལྡན། དཔོན་སྐོར་ཆོས་བཟང་བཅས་ཁྲིད་དེ་པེ་
ཅིན་དུ་སོང་ཞིང་། པཎ་ཆེན་མཆོག་གི་སྐུ་དྲུང་དུ་མཇལ་ཏེ་རྟེན་སྐལ་ཞིག་ཞུས་
ཀྱང་ཁོང་སང་ཉིན་ལྷ་སར་ཕེབས་དགོས་བྱུང་བས། 1987ལོར་ཁོང་མཚོ་
ལྷོར་ཕེབས་དུས་ཟླ་ཚང་ལ་རྟེན་སྐལ་དུ་མགོན་པོ། ཆོས་རྒྱལ། ལྷ་མོ་བཅས་
ཀྱི་ཞལ་ཐང་རེ་ཉིན་གསུམ་ལ་རབ་གནས་གནང་རྗེས་ཕྱག་དམ་དང་ཕྱག་ཐམ་
བཅས་ཕབ་སྟེ་གནང་། ལོ་དེའི་དགུ་བའི་ཉེར་གཉིས་ཉིན་ཟླ་ཚང་བན་དེ་དང་
བཙུན་ཐར། སྨན་བླ་སྐྱབས་གསུམ་གྱིས་ཆོས་ཁང་དུ་གདན་དྲངས་ཏེ་བཞུགས་
སུ་གསོལ། ཡང་ཟླ་ཚང་བན་དེས་ཞུས་ངོར། ༧སྐུ་འབུམ་དགེ་བཤེས་ཚང་
གིས་ཀྱང་མགོན་པོ་ཆོས་རྒྱལ། ལྷ་མོ་གསུམ་གྱི་ཞལ་ཐང་ཕྱག་དམ་དང་བཅས་
ཏེ་གནང་བ། 1993ལོར་ཟླ་ཚང་བན་དེས་གདན་དྲངས། དེ་རྗེས༧ལ་མོ་
ཡོངས་འཛིན་ཚང་གིས་མགོན་ཆོས། ལྷ་མོ། གདུགས་དཀར་བཅས་ཀྱི་ཞལ་
ཐང་ལ་ཕྱག་དམ་ཕབ་སྟེ་གནང་། གཞན་ཆོས་ཁང་དུ་ཡུམ་དུམ་པ་བཅུ་གཉིས་ ་
དང་རྗེ་ཡབ་སྲས་ཀྱི་གསུང་འབུམ། རྟ་མང་བསྟན་འཛིན་དང་ལུང་རིགས་
གཉིས་ཀྱིས་རང་གི་ཨ་ཁུ་རྟ་མང་གཡང་སྐྱབས་ཀྱི་དགེ་རྩར་བསྟན་འགྱུར་དང་
གོང་གསལ་ཡུམ། རྗེ་ཡབ་སྲས་ཀྱི་གསུང་འབུམ་བཅས་བཞག རྟེན་གཙོའི་
• 316 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
སྟོན་སྐུའི་འབུལ་བ་ཡང་དེ་གཉིས་ཀྱིས་བཏེགས། ཟླ་སྙིང་དྲེའུ་དཀར་སྒང་ནས་
(དེའུ་རྒན་སྒང)ཟླ་ཚང་དཔོན་པོ་དབང་ཆེན་མཚམས་ལ་བསྡད་སྟབས་ཆོས་
ཁང་ཡང་འདི་ནས་བཞེངས་པ་དང་། ཆོས་ཁང་དུ། ཟླ་ཚང་ཡར་འཕེལ་གྱིས་
མ་ཎི་མང་བོ། འཕགས་པ་སྐྱབས་ཀྱིས་མ་ཎི་མང་བོ་བཅས་བཞག་གོ།
དེ་མིན་བན་དེས་ཟླ་ཚང་སྡེ་བའི་སྲིད་དོན་དང་རྩྭ་སའི་དོན་ལ་རང་དོན་
རྒྱབ་བསྐྱུར་གྱིས་ནུས་པ་བཏོན་པ་བགྲང་གིས་མི་ལང་ངོ༌།།
ཟླ་ཚང་བན་དེ་ནི། ཆུ་ཁོལ་མ་ན་མིང་དུ་གྲགས་པའི་བུ་རབ་ཅིག་གོ།
ཟླ་ཚང་ཡར་འཕེལ། །
ད་ལྟ་ལོ་བདུན་ཅུར་སོན་ཅིང་ཟླ་ཚང་དཔོན་པོ་
དབང་ཆེན་གྱི་བུ་ཡིན། ལོ་བཅུ་གཅིག་སྟེང་ཀླུ་ཚང་
དགོན་པའི་གྲྭ་བ་བྱས་ཤིང་། ལོ་བཅུ་བདུན་སྟེང་བླ་བྲང་
དུ་གསང་སྟབས་ཀྱིས་ཕེབས། དགེ་བའི་བཤེས་གཉེན་ཨ་
ཁུ་བསྟན་པ་ཚང་( ཨ་ལགས་དཔའ་རིས་པའི་ཡོངས་
འཛིན)དགེ་རྒན་དུ་བསྟེན་ཏེ་ཕར་ཕྱིན་དམ་བཅའི་བར་
སོང་། བ བརྒྱད་ ལོར་ འཛིན་བཟུང་ བྱས་ ཏེ་ ལོ་ ལྔ་ ལ་ བཙོན་དུ་ བསྡད།
1964ལོར་བཙོན་གྲོལ་བཏང་ནས་ཕྱིར་ཕ་ཡུལ་དུ་ལོག་ཅིང་། ཟླ་ཚང་དཔོན་
པོའི་ཤུལ་མི་འཆད་པའི་ཆེད་དུ། བླ་མའི་བཀའ་ལུང་ལྟར་ཆུང་མ་བླངས་ཏེ་
འཁོར་ བའི་ ཁྱིམ་ ཐབ བཟུང་། རིག་ གསར་ སྐབས་ ཞྭ་ བསྐོན་ ཅིང་།
1976ལོར་དཀར་འདོན་བྱས། དེ་རྗེས་ཀོས་ནན་རྫོང་མི་དམངས་སྲིད་གྲོས་
ཀྱི་ཨུ་ཡོན་དུ་བདམས།
ཟླ་ཚང་བན་དེ་དང་མཉམ་འབྲེལ་གྱིས་སྡེ་བའི་གྱོད་དོན་བཞི་བཅུ་ཙམ་
• 317 •



ཨ།
མང་རའི་ལོ་རྒྱུས།
འདུམ་འགྲིག་དང་ཡང་དག་པའི་ཐག་གཅོད་བྱས།
ད་ལྟ་ཡང་ཟླ་ཚང་བན་དེ་སོགས་དང་ལྷན་དུ་སྡེ་བའི་ཆོས་སྲིད་གཉིས་
ཆར་གྱི་འགན་བཞེས་ཡོད་ལ། ཁོ་ནི་ཟླ་ཚང་དཔོན་པོའི་རིགས་རྒྱུད་འཁྲུལ་
མེད་ཡིན་སྟབས། དཔོན་ཕྲུག་ཡར་འཕེལ་ཅེས་མིང་དུ་གྲགས་སོ།།
གཡང་མཁོ་རྒྱལ། །
ཀྱེ་ཕུར་གཡང་མཁོ་རྒྱལ་ ནི 1971ལོར་ཟླ་
ཚང་དུ་སྐྱེས། 1984ལོར་སློབ་ཆུང་མཐར་ཕྱིན་
རྗེས་ རང་ སྡེའི་ དམངས་ སྒྲུབ་ དགེ་ རྒན་ བྱས།
1987ལོར་ རྫོང སློབ་ འབྲིང་ དུ་ ཞུགས། རིམ་
བཞིའི་མཚོ་ལྷོ་མི་རིགས་དགེ་ཐོན་སློབ་གྲྭ་དང་ནུབ་
བྱང་མི་རིགས་སློབ་གླིང་སོགས་སུ་འགྲིམས། སྔ་རྗེས་
སུ་ཞིང་ཆེན་ཕྱི་ནང་གི་དུས་དེབ་དང་ཚགས་པར་
སྟེང་དུ་རྩོམ་ཡིག་སུམ་ཅུ་ཙམ་སྤེལ་ཅིང་། 《བྱུ་རུའི་ལས་དབང》དང《ད་ལྟ»
གཉིས་ཀྱི་རྩོམ་སྒྲིག་པའི་འགན་ཡང་ཁུར་མྱོག ད་ལྟ་མང་ར་རྫོང་མཁར་གྲོང་
སློབ་ཆུང་དུ་དགེ་རྒན་གྱི་བྱ་བ་གཉེར་བཞིན་ཡོད།
༦.མང་གཞུང་གི་སྐོར།
ཧོར་རན་རྣམ་རྒྱལ་སྐྱབས། །
1944ལོར་སྐྱེས། 1965ལོ་ནས་བྱ་བར་ཞུགས། ཡི་གེ་དྲུག་མའི་
བྱིན་རླབས་ལ་བརྟེན་ནས་ཁོ་རང་ཆུང་དུས་ཆོས་ལ་དད་ཅིང་དགེ་ལ་འདུན་
པས། བདེ་ཆེན་རྒྱུད་པ་གྲྭ་ཚང་གི་འདུ་ཁང་གསར་བཞེངས་དང་། ཀླུ་ཚང་
དགོན་གྱི་ཚོགས་ཆེན་འདུ་ཁང་ཀ་བརྒྱ་མ་གསར་བཞེངས། ལ་མོ་ཞབས་དྲུང་
• 318 :



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
དཀར་བོ་ སྐུ་ཕྲེང་དགུ་བ་ ཐར་ཤུལ་
དགོན་དུ་ཁྲི་འདོན། སྐུ་ཕྱོགས་ཤིང་
བཟའ་རིན་པོ་ཆེའི་ཡང་སྲིད་ཀླུ་ཚང་
དགོན་དུ་གདན་ཞུ་སོགས་ཀྱི་སྐབས་
ཁོང་གིས་ བསུབ་ ཏུ མེད་ པའི་ བྱས་
རྗེས་ དང༌ གཙོ་ བོའི་ འགན་ བཞེས།
རབ་རྒན་སྡེ་བར་ཆུ་ལོག་གིས་གནོད་
སྐྱེན་ཆེན་པོ་བཟོས་པར། ཁོང་ཆེད་
དུ་ཞིང་ཆེན་སྲིད་གཞུང་ལ་སོང་ནས་གནས་སྟངས་ཡར་ཞུ་བྱས་ཏེ་སྒོར་ཁྲི་སྟོང་
ཚོ་གཅིག་དང་སུམ་བརྒྱ་ལྔ་བཅུ་བསླངས་ནས་སུམ་མདོ་ནས་ཞིང་ས་མུས་བརྒྱུད་
སྟོང་ལྷག་ཉོས་ཏེ་བྱིན་པ་དང་། སྡེ་བ་གནས་སྤོ་བར། སྒོར་ཁྲི་དགུ་བརྒྱ་གྱ་
བཞི་ལྷག་བླངས་ཏེ་བྱིན་པས་ཀུན་གྱིས་བསྔགས་བརྗོད་ཀྱི་མེ་ཏོག་ཆར་དུ་བསྙིལ།
༧ཁོང་ཡོངས་འཛིན་རིན་པོ་ཆེར་དགོངས་བསྟུན་གྱིས་མང་རའི་ལབ་ཙེ་གསར་
བསྟོད་གྱི་གཙོ་འགན་ཁུར། ད་ལྟ་མང་ར་རྫོང་བྱ་བའི་བཀོད་སྒྲིག་ཁང་གི་ཀྲུའུ་
རིན་གྱི་འགན་བཞེས་ཡོད།
ཡུལ་ལྷ་ཐར། །
ཡུལ་ལྷ་ཐར་ནི་ མགུར་འོག་སྡེ་བར་སྐྱེས་ཤིང་སྔ་གཞུག་ཏུ་རྫོང་མི་
དམངས་སྲིད་གཞུང་དང་ཁྲིམས་ཁང་། སུམ་མདོ་མངགས་གཏོང་ཁང་བཅས་
སུ་བྱ་བ་བསྒྲུབས། སྤྱི་སེམས་ཆེ་ཞིང་གཟུ་བོར་གནས་པ། སྤྱི་ཚོགསལ་བཏོན་
པའི་ནུས་པ་ཆེ་བ་བཅས་ཀྱིས་སྲིད་གཞུང་དང་དམངས་ཚོགས་ཀྱིས་བསྔགས་
བརྗོད་ཆེན་པོ་བྱས། ཁྱད་པར1993 ལོར་རབ་འོག་མངགས་གཏོང་ཁང་གི་
• 319.



མང་རའི་ལོ་རྒྱུས།
སོའོ་ཀྲང་དུ་བསྡད་པ་ནས་སྡེ་བ་སོ་སོའི་ནང་གྱོད་དང་སྤྱི་ཚོགས་ཐོག་གི་རྐུན་
ཇག་འཕྲོག་གསུམ་ལ་དྲག་བརྡུང་དང་སློབ་གསོ་སོགས་བྱེད་ཐབས་མང་བོ་སྤྱད་
དེ་ཞང་དེའི་ཉེས་པའི་ཚད་མར་བབས་པས་ཁོ་དང་ལས་ཁུངས་དེ་གཉིས་བསྟུད་
མར་སྔོན་ཐོན་སྡེ་ཁག་ཏུ་བདམས། །
1998 ལོར་རྫོང་སྤྱི་བདེ་ཅུའི་ཅུ་ཀྲང་གཞོན་པར་བསྐོས། ཁོས་རང་
གི་མ་དངུལ་བཏོན་ཏེ་མགུར་འོག་སློབ་གྲྭར་ཚོན་ལྡན་བརྙན་འཕྲིན་དང་སློབ་མ་
རེ་རེར་དཔེ་ཁུག་དང་འབྲི་དེབ་ལྕགས་སྨྱུག་ཉོ་བ་དང་རབ་རྒན་སྡེ་བར་ཆུ་ལོག་
གིས་གནོད་སྐྱོན་ཚབས་ཆེན་བྱུང་དུས་ཁོང་གིས་རྩ་འཛུགས་བྱས་ནས་ཕྱེ་རླངས་
འཁོར་གང་གིས་རོགས་སྐྱོར་བྱས་པ། རྨ་ཁའི་ཐང་སྡེ་བའི་ནང་གྱོད་ཚབས་
ཆེན་དུ་གྱུར་ནས་ཉེན་ཁའི་གནས་ལ་གྱུར་དུས་ཁོང་གིས་གཟུ་བོས་འདུམ་པ་
སོགས་སྤྱི་ཚོགས་ལ་ནུས་ཤུགས་ཆེན་པོ་བཏོན་པས1998 ལོར་རྒྱལ་ཡོངས་ཀྱི་
ཕུལ་བྱུང་ཉེན་རྟོག་པར་བདམས།
སྨན་པ་དཔལ་ཆེན། །
1934ལོའི་ཟླ་ལྔ་བར་ཐུར་སྤྲུལ་སྡེ་བར་སྐྱེས། ང་གཉིས་ལོར་ཐུན་ཏེ་
རྫོང་ནས་བྱ་བར་ཞུགས་ཏེ་རྫོང་དྲིལ་བསྒྲགས་པུའུ་ཀྲང་དང་འབའ་ལུང་ཞང་གི་
ཧྲུའུ་ཅི་དང་ཞང་ཀྲང་ལ་བཞག བདུན་ཅུ་ཐམ་པ་ལོ་ནས་བོད་སྨན་ལ་རང་
སྦྱོང་བྱས་པས་བརྒྱད་ཅུ་ཐམ་པ་ལོར་ཁུལ་བོད་སྨན་ཁང་བཙུགས་བ་དང་མཉམ་
དུ་སྨན་ཁང་གི་ལས་གཙོར་བཞག རྒྱུ་དགུ་ལོར་ལས་གནས་ལས་ཕྱིར་བུད་དེ་
སློབ་ཕྲུག་འགའ་སྐྱོང་ཞོར་ལ་《ཕྱི་རྒྱུད་རྩ་ཆུའི་མདོ་འགྲེལ་ཡང་གསལ་སྒྲོལ་མོ»
ཞེས་པ་དཔེ་སྐྲུན་བྱས།
ངག་དབང་ཟླ་གྲགས།
• 320 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
ངག་དབང་ཟླ་གྲགས་ནི་སྤྱི་ལོ1919ལོར་སྐྱེས། ལོ་དགུའི་སྟེང་ཁྲི་ཀའི་
གཤོང་མོ་ཆེ་དགོན་པར་རབ་ཏུ་བྱུང་། ཆོས་སྤྱོད་སྣ་ཚོགས་ཐུགས་འཛིན་
གནང་ནས་རང་ལོ་ཉེར་གཅིག་སྟེང་བྲག་དཀར་སྤྲེལ་རྫོང་དུ་ཕེབས་ནས་མདོ་
སྔགས་རིག་གནས་དང་བཅས་ལ་སྦྱངས་ཤིང་། ཡོངས་ཀྱི་དགེ་བའི་བཤེས་
གཉེན་ཆེན་པོ་རྗེ་ཤེས་རབ་རྒྱ་མཚོའི་སྤྱན་སྔར་ཚད་མའི་དམ་བཅའ་བཞག་པས་
རྗེ་འདི་ཉིད་ཀྱང་འདི་བའི་རྣམ་དཔྱོད་ཀྱིས་ཐུགས་ཕྲོགས་ཏེ་དྲུང་ཡིག་ཏུ་བསྐོས།
ཨལགས་ཁ་རྒྱུའི་ཡོངས་འཛིན་དུ་བཞུགས། རྗེས་སུ་རྗེ་བཙུན་ལུང་རིགས་རྒྱུ་
མཚོའི་ལུང་བསྟན་བཞིན་སྐུ་འབུམ་དུ་ཚོགས་ལ་ཞུགས་སྟེ་ང་བརྒྱད་བར་དུ་
བཞུགས། བསྟན་པ་ཉམས་འགྲིབ་ཀྱི་སྐབས་མང་རའི་ཐུར་སྦྲུལ་སྡེ་བར་ཞུགས་
ཏེ་ངལ་རྩོལ་བྱས། 1981ལོར་མང་རྫོང་གི་གདན་ཞུ་ལྟར་མང་རྫོང་ལ་ཕེབས་
ནས་རྫོང་མི་རིགས་སློབ་འབྲིང་གི་དགེ་རྒན་བྱས་ཏེ་དགེ་སློབ་ཚང་མར་དཔེ་
ཁྲིད་བྱས་པས་རྒྱལ་ཁབ་ཀྱི་རིམ་པ་དང་བོའི་སློབ་དཔོན་གྱི་གོ་འཕང་གནང་།
1989ལོར་ལས་འཁྱུར་ངལ་གསོ་གནང་སྟེ་མཚམས་ཁང་དགོན་པའི་གདན་
ཞུས་བཞིན་དེ་གར་ཕེབས་ཏེ་ལོ་བདུན་ལ་སུམ་རྟགས་སྙན་ངག་ལམ་རིམ། ལོ་
རྒྱུས། བློ་སྦྱོང་གི་སྐོར་སོགས་ཀྱི་སློབ་ཁྲིད་གནང་། ཞོར་དུ་ལྗགས་རྩོམ་གནང་
བ་ནི 《དུས་འཁོར་དབང་ གི་ རྟོགས་ བརྗོད» «མི་ རྟག་ དྲན་ མགུར»
《མཆོག་གསུམ་ཐུགས་རྗེ་བསྐུལ་བའི་མགུར》《རང་གི་བྱུང་བ་བརྗོད་པ»
《ལྷ་སའི་ཇོ་བོའི་མདུན་དུ་ཞུས་པའི་བསྔོ་སྨོན» «མགུར་ཆུང་ཕན་བདེའི་
ལམ་བཟང》སོགས་ཡོད།
ཤེས་རབ་བསྟན་དར།
མང་རའི་རབ་རྒན་སྡེ་བར་སྐྱེས། མང་ར་དང་ཀོས་ནན་རྫོང་དུ་སློག་
• 321 •



མང་རའི་ལོ་རྒྱུས།
ཆུང་འགྲིམ། མང་རའི་དགོན་ཆེན་དུ་གཞུང་བཀའ་པོད་ལྔ་ལ་སློབ་གཉེར་
གནང་
། 1997ལོར་མཁས་ མང་ འདུས་ པའི་ དབུས་ སུ་ ཕར་ ཕྱིན་ རབ་
འབྱམས་པའི་དམ་བཅའ་བཞག སྔ་རྗེས་སུ《བོད་ལྗོངས་ཞིབ་འཇུག»དང་
《བོད་ལྗོངས་རྩོམ་རིག་སྒྱུ་རྩལ» «གངས་ལྗོངས་རིག་གནས》 《གངས་
རྒྱན་མེ་ཏོག» «ལྷོ་ཁའི་རྩོམ་རིག་སྒྱུ་རྩལ》སོགས་དུས་དེབ་དང་ཚགས་པར་
མང་བོའི་སྟེང«སྒྲུང་ལྡེའུ་བོན་གསུམ་གྱིས་ཆབ་སྲིད་ཇི་ལྟར་བསྐྱངས་ཚུལ»
དང《སྙན་ངག་གི་གནད་དོན་འགའ་བཤད་པ》 《ང་ཚོའི་སྙན་ངག་གི་ཚུར་
ལེན་རིང་ལུགས». «ཤེས་ཡོན་ཅན་དང་མི་རིགས་བར་གྱི་འབྲེལ་བ»སོགས་
དཔྱད་རྩོམ་དང་རིག་རྩལ་དཔྱད་བརྗོད། ལྷུག་རྩོམ་སྙན་ངག་སྲོལ་རྒྱུན་སྙན་
ངག་རང་མོས་སྙན་ངག་བསྒྱུར་རྩོམ་བཅས་བརྒྱ་ལ་ཉེ་བ་སྤེལ་ཅིང་《ཐར་ཤུལ་
དགོན་པའི་གདན་རབས》དཔར་དུ་བསྐྲུན་ཅིང་མི་རིང་བར«རྗེ་འཇམ་
དབྱངས་བློ་བཟང་བསྟན་དར་གྱི་རྣམ་ཐར»དཔར་དུ་བསྐྲུན་རྒྱུ་རེད། ད་ལྟ་
མང་རའི་དགོན་ཆེན་གྱི་བཀའ་རམས་འཛིན་གྲྭར་སློབ་གཉེར་གནང་བཞིན་
ཡོད།
པདྨ་ དབང་རྒྱལ།
པདྨ་དབང་རྒྱལ་ནི1963ལོར་མང་རའི་ལོ་
བར་སྐྱེས། ལོ དགུ་ ཡི་ སྟེང་ ནས་ བཟུང༌ སློབ་ གྲྭ་
འགྲིམས་ཤིང་། 1982ལོར་མཚོ་ལྷོ་དགེ་ཐོན་སློབ་གྲྭ་
ནས་མཐར་ཕྱིན་མ་ཐག་ཀྲུང་དབྱང་མི་རིགས་སློབ་
ཆེན་དུ་རྒྱུགས་འཕྲོད། དེ་གར་ལོ་བཞིའི་རིང་ལ་བོད་
དང་ནུབ་ཕྱོགས་ཀྱི་མཚན་ཉིད་རིག་པའི་སྐོར་ལ་ཞིབ་
• 322 ，



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
འཇུག་བགྱིས། 1986ལོར་སློབ་མཐར་ཕྱིན་རྗེས་སློབ་གྲྭ་དེ་ཉིད་དུ་དགེ་རྒན་
གྱི་བྱ་བ་བསྒྲུབས།1988ལོར་དབྱི་ཏ་ལིའི་རོ་མ་སློབ་ཆེན་དང་ན་པུ་ལེ་སློབ་ཆེན་
གྱིས་མཁས་པའི་བཅར་འདྲིར་གདན་ཞུ་བྱས། 1993ལོར་ཨ་མེ་རུ་ཀའི་ཧཱཝེ་
ཡེའི་སློབ་ཆེན་གྱིས་མཁས་པའི་བཅར་འདྲིར་གདན་ཞུ་ལྟར། དེ་དག་ཏུ་བོད་
རིག་པའི་སྐོར་འཆད་ཁྲིད་བྱས། 1996ལོར་ཨ་མེ་རུ་ཀའི་རྩྭ་ལའེ་ཧྥུ་ཉི་ཡའི་
སློབ་ཆེན་དུ་ཆོས་ལུགས་དཔྱད་བསྡུར་ཐད་འབུམ་རམས་པའི་ཐོབ་ཐང་ལེན་
ཞོར་དུ་ཨ་རིའི་ཧྭ་ཧྥུ་སློབ་ཆེན་སོགས་སུ་གདན་འདྲེན་ཞུས་ཏེ་བོད་ཀྱི་རིག་
གཞུང་འཆད་སྤེལ་བྱས། 1990ལོ་ནས་བཟུང་སྔ་གཞུག་ཏུ«མཚོ་སྔོན་སློབ་
གསོ»དང«བོད་ལྗོངས་ཞིབ་འཇུག» 《ཀྲུང་གོའི་ནང་བསྟན» ཨ་མེ་རི་
ཀའི《སྲོལ་རྒྱུན་རྩོམ་རིག» «འཛམ་གླིང་ཉིན་རེ་ཚགས་པར»སོགས་རྒྱལ་
ཁབ་ཕྱི་ནང་གི་དུས་དེབ་དང་གསར་ཤོག་སྟེང་དུ། 《བོད་མིའི་འབྱུང་ཁུངས་
སྐོར་མདོ་ཙམ་བརྗོད་པ»དང«བན་བོན་ཆོས་ལུགས་གཉིས་ཀྱིས་ཕན་ཚུན་
ཤན་ཤུགས་ཐེབས་ཚུལ་སྐོར་གླེང་བ》(རྒྱ་ཡིག) 《མི་ལ་རས་པའི་མཚན་
ཉིད་རིག་པའི་བསམ་བློ་ཐོག་མར་གླེང་བ»(རྒྱ་ཡིག) 《མ་ཅིག་ལབ་སྒྲོན་
དང་ཞི་བྱེད་གཅོད་ཀྱི་མཚན་ཉིད་རིག་པའི་སྐོར་ཐོག་མར་གླེང་བ》(རྒྱ་ཡིག）
《ལྕང་སྐྱ་རོལ་བའི་རྡོ་རྗེའི་ལོ་རྒྱུས་མདོར་བསྡུས»(དབྱིན་ཡིག)སོགས་བོད་
རྒྱ་དབྱིན་གསུམ་གྱི་ཡི་གེའི་ལམ་ནས་དཔྱད་རྩོམ་མང་དུ་སྤེལ་ཅིང་། དགེ་ཆོས་
ཀྱི《ཀླུ་སྒྲུབ་དགོངས་རྒྱན》དབྱིན་ཡིག་ཏུ་བསྒྱུར་ཏེ་ཨ་རི་ནས་པར་དུ་བསྐྲུན།
ནམ་མཁའི་ནོར་བུའི«རྫོགས་ཆེན»ཞེས་པ་དབྱིན་ཡིག་ནས་རྒྱ་ཡིག་ཏུ་བསྒྱུར་
ཏེ་ཞིན་རྩྭ་ཕའོ་ནས་དཔར་སྐྲུན་བྱས། 《དྲུང་བ་རིན་པོ་ཆེའི་རང་རྣམ—བོད་
དུ་འཁྲུངས་པ»ཞེས་པ་དབྱིན་ཡིག་ནས་བོད་ཡིག་ཏུ་བསྒྱུར། ད་ལྟ་མུ་མཐུན་
• 323.



མང་རའི་ལོ་རྒྱུས།
དུ་ཨ་མེ་རི་ཀར་འབུམ་རམས་པའི་ཐོབ་ཐང་བརྩོན་ལེན་བྱེད་ཞོར་དུ་ཨ་རིའི་
རྒྱང་སྒྲོག་རླུང་འཕྲིན་གྲགས་ཅན་འགའི་ཡིག་བསྒྱུར་ལོ་ཙཱ་བའི་ལས་ཀ་གཉེར་
བཞིན་ཡོད།།
ངག་དབང་རྒྱ་མཚོ།
ངག་དབང་རྒྱ་མཚོ་ནི1969ལོའི་ཟླ་དང་བོའི་ཚེས15ཉིན་རབ་རྒན་
སྡེ་བར་སྐྱེས། ལོ་བཅུ་དགུའི་སྟེང་ཡོངས་འཛིན་རྡོ་རྗེ་འཆང་ཆེན་པོ་བློ་བཟང་
མཁས་གྲུབ་རྒྱ་མཚོའི་མདུན་ནས་རབ་ཏུ་བྱུང་། རྗེས་སུ་དཔའ་ལུང་ཨ་ཁུ་ཚང་
གི་མདུན་ནས་དགེ་སློང་གི་སྡོམ་པ་བླངས། ལོ་དེར་སྐུ་འབུམ་བྱམས་པ་གླིང་ལ་
སོང་ནས་མཚོ་སྔོན་ནང་བསྟན་སློབ་གྲྭར་ཞུགས་ཤིང་དགེ་བཤེས་བློ་བཟང་རྡོ་རྗེ་
དང་སྐལ་བཟང་ཆོས་སྲུང་བསྟེན་ཏེ་ཐོས་བསམ་བྱས ལོ་དེའི་ཟླ་བདུན་པའི་
ནང་རྗེ་སྐུ་འབུམ་དགོན་པའི་ཚོགས་དང་ཆོས་གྲྭར་ཞུགས། རང་ལོ་ཉེར་
བཞིའི་སྟེང་ཕར་ཕྱིན་དམ་བཅའ་བཞག་སྟེ་ཐོ་ལེ་དགོན་པས་གདན་ཞུ་ལྟར་དེར་
སོང་ནས་ལམ་རིམ་མྱུར་ལམ་ལ་སོགས་དཔེ་ཁྲིད་བྱས། ལོ་ཉེར་དྲུག་གི་ཟླ་དྲུག་
པའི་ཚེས་བཞི་ཉིན་ཐོ་ལེ་དགོན་པར་མཚན་ཉིད་གསར་དུ་བཙུགས། དེ་ནས་
རིམ་བཞིན་དགོན་དེར་ཚོགས་ཆོས་གྲྭའི་བཅའ་ཡིག་གསར་རྩོམ་དང་གཞི་
གསུམ་གྱི་ཉམས་ལེན་ལམ་རིམ་བཤད་གྲྭ་སོགས་བཙུགས། གཞན་ཐང་བཞིའི་
དགོན་པར་སོང་ནས་མགོན་པོ་ཆོས་རྒྱལ་ལྷ་མོ་སོགས་ཀྱི་བསྐང་གསོ་བཙུགས།
ལོ་རེ་རེར་དགོན་དེར་དཔེ་ཁྲིད་བྱེད་ཞོར་རྡོ་རྗེ་འཆང་ཆེན་པོ་ལ་མོ་ཡོངས་
འཛིན་མཁས་གྲུབ་རྒྱ་མཚོའི་མདུན་ནས་དབང་ལུང་མན་ངག་གི་རྒྱུན་ལེགས་
པར་མནོས། གཞན་བརྩམས་ཆོས་སྐོར་ལ《ལམ་རིམ་བཀའ་དགེའི་བླ་མའི་
ཞལ་ལུང》དང་《ཕར་ཕྱིན་དོགས་དཔྱོད་བློ་ལྡན་སྙིང་གི་མུན་པ་སེལ་བའི་སྒྲོན་
.324 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
མེ»སོགས་ཡོད།
སྨན་བླ་སྐྱིད།
1973ལོའི་ཟླ12 བར་ཐུར་སྦྲུལ་སྡེ་བར་སྐྱེས། ལོ་དྲུག་ནས་བཅུ་
བདུན་བར་སློབ་ཆུང་དང་སློབ་འབྲིང་མཐར་ཕྱིན། ལོ་ཉེར་གཅིག་སྟེང་ནུབ་
བྱང་དགེ་འོས་སློབ་གྲྭ་ཆེན་མོའི་དབྱིན་ཡིག་ཆེད་གཉེར་ཚན་ཁག་ནས་མཐར་
ཕྱིན། དེ་རྗེས་མཚོ་སྔོན་མི་རིགས་སློབ་གྲྭའི་གཞུང་ལས་ཁང་གི་ཡིག་བསྒྱུར་གྱི་
བྱ་བ་ལས། གོ་བརྒྱད་ལོར་ཨ་མེ་རུ་ཀའི་གུ་ལུང་པེ་ཡ(###ekr
ཆ#སློབ་གྲྭ་ཆེན་མོར་རྒྱུགས་འཕྲོད་དེ་ཞིབ་འཇུག་སློབ་མ་མཐར་ཕྱིན།
ད་ལྟ་པོ་ཧྲི་འདོན་བཞིན་ཡོད།
མཁའ་འགྲོ་སྐྱབས།
མཁའ་འགྲོ་སྐྱབས་ནི་གཅིག་དགུ་སོ་བདུན་ལོར་མང་རའི་ཁང་གཞུང་
སྡེ་བ་ནས་སྐྱེས། གཅིག་དགུ་ང་གཉིས་ལོའི་ཟླ་དགུ་བ་ནས་ང་གསུམ་ལོའི་ཟླ་
དྲུག་པའི་བར་ནུབ་བྱང་མི་རིགས་སློབ་གྲྭ་ཆེན་མོའི་བོད་ཡིག་སྡེ་ཚན་ནང་སློབ་
སྦྱོང་བྱས། གཅིག་དགུ་ང་བཞི་ལོའི་ཟླ་དགུ་བའི་ནང་མཚོ་སྔོན་མི་རིགས་དགེ་
རྒན་སློབ་གྲྭའི་ནང་སློབ་སྦྱོང་བྱས་ཏེ་མཐར་ཕྱིན་རྗེས་སློབ་གྲྭ་དེའི་དགེ་རྒན་གྱི་
ལས་ཀ་གཉེར། གཅིག་དགུ་དྲུག་ཅུ་རེ་གཅིག་ལོའི་ཟླ་དྲུག་པའི་ནང་བྱ་བའི་
དགོས་དབང་གིས་ཀོས་ནན་རྫོང་དུ་འོང་སྟེ། སྔ་གཞུག་ཏུ་མགོ་མང་ཞང་དང་།
སུམ་མདོ། ཐར་ཤུལ་ཞང་བཅས་སུ་དགེ་རྒན་བྱས། གཅིག་དགུ་དོན་བདུན་
ལོ་ནས་བཟུང་ཀོས་ནན་རྫོང་མི་རིགས་སློབ་འབྲིང་དང༌། རྫོང་ཨུའི་ཏང་གི་
སློབ་གྲྭ། རྫོང་རིག་གནས་ཅུའུ། རྫོང་དྲིལ་བསྒྲགས་པུའུ། རྫོང་མི་རིགས་
སྐད་ཡིག་ཁང་བཅས་ཀྱི་གཙོ་འགན་ཁུར། གཅིག་དགུ་གྱ་དགུ་ནས་གཅིག་
• 325 •



མང་རའི་ལོ་རྒྱུས།
དགུ་གོ་ལྔ་ལོའི་ཟླ་གསུམ་པའི་བར་རྫོང་སློབ་གསོ་ཅུའུ་ཡི་གཙོ་འགན་ཁུར་ནས།
གོ་ལྔ་ལོའི་ཟླ་གསུམ་པ་ནས་བཟུང་ལས་འཁྱུར་ངལ་གསོ་བྱས།
མགོན་པོ་དར་རྒྱས།
， སྤྱི་ལོ་1937ལོའི་བོད་ལོའི་ཚེས་གསུམ་ལ་སྐྱེས།
ཁོའི་ཕ་མ་གཉིས་ནི་ལས་ལ་བརྩོན་ཞིང་ཆོས་དད་ཆེ་བའི་
དབང་གིས་ཁོ་རང་ཡང་བྱིས་པའི་དུས་ཀྱི་རྩེད་འཇོ་
གཡེང་བ་ལས་གཞན་ཡི་གེ་འབྲི་ཀློག་ནི་སྐབས་དེའི་ཨ་
མཆོད་དག་གིས་ཁྲིད་སྟོན་ལ་བརྟེན་ནས་ཚེགས་མེད་དུ་
རྨང་བཏང་། དེ་ནས་རྫི་བོ་བྱེད་ཞོར་དུ་སློབ་སྦྱོང་རྒྱུན་གཏན་བྱས། སྤྱི་ལོ་
1954ལོར་ཕ་མ་ཚེ་ལས་འདས་རྐྱེན་སྒོ་ཟོག་མང་ཆེ་བ་ས་དེའི་སྐྱེས་ཆེན་དམ་པ་
དང་སྒར་བ་དགོན་སྡེ་ལ་ཕུལ་ཏེ་དགེ་རྩ་བསྒྲུབས། ཕ་མ་མེད་པས་གནམ་ས་
སྟོང་གྱུར་གྱི་སྣང་ཉམས་སྐྱེས་ནས་ཕ་ཁྱིམ་ཨ་ཁུ་ལ་རྩིས་སྤྲད་རྗེས་སྟོན་ཟླ་དང་
བོར་ཤོག་ཁ་སྲིད་གཞུང་གི་འཕྲིན་གཏོང་བ་བྱས། ཟླ་གཉིས་ཙམ་འགོར་རྗེས་
རྫོང་སློབ་གསོ་ཅུའུ་ཡི་དམིགས་བསལ་བདག་རྐྱེན་ཐེབས་པས་མཚོ་སྔོན་མི་
རིགས་སྤྱིའི་སློབ་གྲྭར་ཞུགས། སློབ་གྲྭ་རུ་རྒྱ་བོད་ཡིག་རིགས་སོགས་ལ་སྦྱང་
བརྩོན་ཧུར་ལེན་བྱས་པས་ཕུལ་བྱུང་ཅན་གྱི་སློབ་མའི་བྱ་དགའ་ཐེངས་གཉིས་
ཐོབ། སྤྱི་ལོ་1956ལོའི་ཟླ་བཅུ་བར་ཞིང་ཆེན་ཏང་ཨུའི་འཐབ་སྒྲིལ་པུའུ་ལ་
བསྐོ་མངགས་བཏང་ནས་ལོ་ཙཱ་བའི་ལས་ཀ་བསྒྲུབས། 1957ལོ་ནས་རེ་
གཉིས་ལོའི་བར་ལ་མཚོ་ལྷོ་ཁུལ་ཨུ་དང་ཁུལ་སྲིད་གྲོས་སྲིད་གཞུང་བཅས་ནས་
ལོ་ཙཱ་བ་དང་དྲུང་ཡིག་གི་བྱ་བ་བསྒྲུབས། དེ་ནས་ནུབ་བྱང་ཅུའུ་ས་བསྐོ་
མངགས་དང་ལེན་བྱས་ནས་མངའ་རིས་སུ་ལོ་གཉིས་ལྷག་ལ་ཡིག་སྒྱུར་བྱ་བ་
•326 •



ཟུར་བཀོད། མང་རའི་ད་ལྟའི་མི་སྣ་གྲགས་ཅན་སྐོར།
བསྒྲུབས་ཕྱིར་མཚོ་སྔོན་ལ་བསྐོང་འཐེན་བྱས་ནས་སླར་ཡང་ཞིང་ཆེན་ཏང་ཨུའི་
འཐབ་སྒྲིལ་པུའུ་ནས་མི་རིགས་ཆོས་ལུགས་ཀྱི་ལས་ཀ་བསྒྲུབས། 1966ལོའི་
ཟླ་དྲུག་པར་ཉེས་འདོགས་ཐེབས་ནས་ལོ་ལྔར་བཙོན་འཇུག་བྱས། བཙོན་
བཀྲོལ་བཏང་རྗེས་ཀོས་ནན་རྫོང་མང་ར་ཞང་རྨ་ཁའི་ཐང་ནས་ལོ་བཅུ་ལྷག་ལ་
ངལ་རྩོལ་བྱས་མཐར་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
ཐེངས་གསུམ་པའི་གཟི་བྱིན་ལ་བརྟེན་ནས་དཀར་འདོན་ཐོབ། 89ནས་
94བར་ཀོས་ནན་མང་རའི་སློབ་ཁུལ་དང་སྲིད་གྲོས་སུ་བྱ་བ་ཧུར་ཐག་གིས་
བསྒྲུབས་སྟབས་སྔ་ཕྱིར་ཁུལ་རྫོང་ཞང་གསུམ་གྱི་ཕུལ་བྱུང་ལས་བྱེད་པའི་བྱ་
དགའ་ཐེངས་མང་བོར་ཐོབ། ལོ་དེ་དག་གི་རིང་ལ་ཁོང་རང་གི་ནུས་ཤུགས་ལ་
བརྟེན་ནས་གློག་འཐེན་པ་དང་མི་ཕྱུགས་འཐུང་ཆུའི་སྦུག་ལམ་སོགས་འཛུགས་
སྐྲུན་གྱི་ཆེད་དུ་སྔ་ཕྱིར་སྒོར་འབུམ་གཏེར་བཞི་ལྷག་བསླངས་ནས་མང་ཚོགས་ཀྱི་
དཀའ་ངལ་སེལ་བས་དགོན་སྡེའི་གྲྭ་བཙུན་དང་རྒྱ་ཆེ་བའི་ལས་བྱེད་མང་ཚོགས་
ཀྱིས་སྙིང་ནས་བསྔགས་བརྗོད་ཀྱི་མེ་ཏོག་གཏོར། གོ་བཞི་ལོར་བདེ་བླག་ངང་
ལས་འཁྱུར་ངལ་གསོ་བྱས།
• 327 •



མང་རའི་ལོ་རྒྱུས།
མཇུག་བྱང་།
ལེགས་ཉེས་འཇུག་ལྡོག་ཚུལ་བཞིན་བྱ་བ་དང་།།
བླང་དོར་གནས་ལ་ལྟ་བའི་མིག་འཐོབ་སླད།།
རང་བཟོའི་དྲི་མས་གཞར་ཡང་མ་བསླད་པའི།།
སྔོན་བྱུང་ལོ་རྒྱུས་རྟོགས་པ་ཤིན་ཏུ་གཅེས།།
དེ་སླད་ཁུངས་ལྡན་ཆུ་གཏེར་ལས་འོངས་ཤིང་།།
སྐྱེས་རབས་འོད་དཀར་ཟེགས་མ་སྟོང་འགྱེད་པའི།།
མང་ཡུལ་ལུགས་གཉིས་བྱུང་བ་གནད་འདྲིལ་དུ།།
བཀོད་པའི་དེབ་ཐེར་ཟླ་གཞོན་འདི་བསྟེན་རིགས།།
ཅེས་མདོ་སྨད་མང་རའི་ཡུལ་གྱི་ལུགས་གཉིས་ཀྱི་བྱུང་བ་ཤིན་ཏུ་ཉུང་
ངུར་བརྗོད་པའི་གཏམ་གཞོན་ནུའི་མཛེས་རྒྱན་ཞེས་བྱ་བ་འདི་ནི། འཕགས་
མཆོག་གྲུ་འཛིན་མགོན་པོ་བསམ་བཞིན་གངས་རིའི་ཕྲེང་བ་ཚར་དུ་དངར་བའི་
ཞིང་ཁམས་སུ་མིའི་སྲིད་པ་བཟུང་བ། མདོ་ཁམས་བསྟན་པའི་གསལ་བྱེད་
ཆེན་པོ། རིགས་དང་དཀྱིལ་འཁོར་རྒྱ་མཚོའི་མངའ་བདག དོན་གྱི་སླད་དུ་
མཚན་ནས་སྨོས་ཏེ། ༧རྗེ་བཙུན་བློ་བཟང་མཁས་གྲུབ་རྒྱ་མཚོ་དཔལ་བཟང་
བོ་མཆོག་གི་ཞལ་སྔ་ནས། མདོ་སྨད་ཆོས་འབྱུང་སོགས་བོད་ཀྱི་རྒྱལ་རབས་ལོ་
རྒྱུས་གང་དུའང་རང་རེ་མང་ར་ས་ཆའི་ལོ་རྒྱུས་ཤིག་གཏན་མི་འདུག་པས།
ཚིག་ཉུང་གནད་བསྡུས་ཤིག་ཅིས་ཀྱང་རྩོམས་ཤིག་ཅེས་བཀའི་མེ་ཏོག་སྤྱི་བོར་
སྩལ་བ་བཟློག་མ་ནུས་པར། རྗེ་བླ་མ་དེ་ཉིད་ཀྱི་བཀའི་ཡང་བྲན། གདན་ས་
： 328 •



མཇུག་བྱང༌།
ཆེན་པོ་ཐར་ཤུལ་དགོན་རྣམ་དག་ཁྲིམས་ལྡན་གླིང་གི་གྲྭ་རིགས། བོད་གངས་
ཅན་གྱི་ལོ་རྒྱུས་སྨྲ་བའི་གྲལ་དུ་འཚང་བའི་བཙུན་གཟུགས་སྙོམས་ལས་པ་ཡེ་
ཤེས་བཟང་བོར་འབོད་པས། བྲེལ་ཟིང་སྣ་ཚོགས་པའི་ཀློང་ནས། མང་སྟོད་
སྨད་ཀུན་ཏུ་ཆུ་བཞིན་ཉལ་ཏེ་རྒྱུ་ཆ་སྣ་ཚོགས་འཚོལ་ཅི་ཐུབ་བྱས་ན་ཡང་།།
ཕལ་ཆེ་བ་ངག་རྒྱུན་འབའ་ཞིག་ལ་བརྟེན་དགོས་པ་སོགས་ཀྱིས་རང་ཉིད་ཀྱང་
བློ་ཁ་ཁེངས་པ་ཞིག་མ་བྱུང་ཡང་ཕྱིས་འབྱུང་ལོ་རྒྱུས་སྨྲ་བ་དག་ལ་ས་བོན་ཙམ་དུ་
ཨེ་འགྱུར་སྙམ་ནས། ལྷ་ཆབ་མང་ཆུ་སྔོན་མོ་ལྷུང་ལྷུང་དལ་གྱིས་འབབ་པའི་
འགྲམ་ངོགས་ནས་མཇུག་གྲུབ་པར་བགྱིས་པའོ།
• 329 •



ཟླ
མད་རའི་ལོ་རྒྱུས། །
བླ་ནག་པ•ཡེ་ཤེས་བཟང་བོས་བཙགས།
ཞང་ཀང་ཐེན་མཱ་དཔེ་སྐྲུན་ཁང་གིས་བསྐྲུན་ཞིང་བཀྲམ།
དེབ་ཚད། ཧོ་བྷིས་850x1168 1/32 ཡིག་གྲངས། ཁྲི22
2001ལོའི་ཟླ་5བར་པར་གཞི་དང་བོ་བསྒྲིགས།
2001ལོའི་ཟླ་5བར་པར་ཐེངས་དང་བོ་བཏབ།
དཔར་གྲངས། l—2,000
IBN 962-450-414-8/D•42447（Et）
དེབ་རེར་སྒོར། 13.00



ཚོམ་སྒྲིག་འགན་ཁུར་བ།
བླ་ན། གློ་བཟང་ཆོས་དར།
མདུན་ཤོག་ཤུས་འགོད་པ།
གླུ་ན་ག་པ༔ ཡི་ཤེས་བཟུང་གོ།
ISBN 962-450-414-
SE A]
)
9l78962 4l50 41 49
] |དེ=414 SE-41447
དེང་ལོར་སྟོད། 13.
